
 कृत आतिथ्योऽथ रामस्तु सूर्यस्य उदयनम् प्रति |<br>
 
  आमंत्र्य स मुनीम् तत् सर्वान् वनम् एव अन्वगाहत || ३-२-१

 नाना मृग गण आकीर्णम् ऋक्ष शार्दूल सेवितम् |<br>
 
  ध्वस्त वृक्ष लता गुल्मम् दुर्दर्श सलिलाशयम् || ३-२-२<br>
  निष्कूजमाना शकुनि झिल्लिका गण नादितम् |<br>
  लक्ष्मण अनुचरोओ रामो वन मध्यम् ददर्श ह || ३-२-३

 सीताया सह काकुत्स्थः तस्मिन् घोर मृग आयुते |<br>
 
  ददर्श गिरि शृङ्ग आभम् पुरुषादम् महास्वनम् || ३-२-४

 गम्भीर अक्षम् महावक्त्रम् विकटम् विकटोदरम् |<br>
 
  बीभत्सम् विषमम् दीर्घम् विकृतम् घोर दर्शनम् || ३-२-५

 वसानम् चर्म वैयाघ्रम् वस आर्द्रम् रुधिरोक्षितम् |<br>
 
  त्रासनम् सर्व भूतानाम् व्यादितास्यम् इव अन्तकम् || ३-२-६

 त्रीन् सिंहान् चतुरो व्याघ्रान् द्वौ वृकौ पृषतान् दश |<br>
 
  सविषाणम् वसादिग्धम् गजस्य च शिरो महत् || ३-२-७<br>
  अवसज्य आअयसे शूले विनदन्तम् महास्वनम् |

 स रामम् लक्ष्मणम् चैव सीताम् दृष्ट्वा च मैथिलीम् ||
  ३-२-८<br>
  अभ्य धावत् सुसंक्रुद्धो प्रजाः काल इव अन्तकः |

 स कृत्वा भैरवम् नादम् चालयन् इव मेदिनीम् || ३-२-९<br>
 
  अङ्केन आदाय वैदेहीम् अपक्रंय तदा अब्रवीत् |

 युवाम् जटा चीर धरौ सभार्यौ क्षीण जीवितौ || ३-२-१०<br>
 
  प्रविष्टौ दण्डकारण्यम् शर चाप असि पाणिनौ |

 कथम् तापसयोः युवाम् च वासः प्रमदया सह || ३-२-११<br>
 
  अधर्म चारिणौ पापौ कौ युवाम् मुनि दूषकौ |

 अहम् वनम् इदम् दुर्गम् विराघो नाम राक्षसः || ३-२-१२<br>
 
  चरामि सायुधो नित्यम् ऋषि मांसानि भक्षयन् |

 इयम् नारी वरारोहा मम भार्या भविष्यति || ३-२-१३<br>
 
  युवयोः पापयोः च अहम् पास्यामि रुधिरम् मृधे |

 तस्य एवम् ब्रुवतो दुष्टम् विराधस्य दुरात्मनः || ३-२-१४<br>
 
  श्रुत्वा सगर्वितम् वाक्यम् संभ्रान्ता जनकात्मजा |

 सीता प्रावेपिता उद्वेगात् प्रवाते कदली यथा || ३-२-१५<br>
 
  ताम् दृष्ट्वा राघवः सीताम् विराध अङ्कगताम् शुभाम् |<br>
  अब्रवीत् लक्ष्मणम् वाक्यम् मुखेन परिशुष्यता || ३-२-१६

 पश्य सौंय नरेन्द्रस्य जनकस्य अत्म संभवाम् |<br>
 
  मम भार्याम् शुभाचाराम् विराधाङ्के प्रवेशिताम् || ३-२-१७<br>
  अत्यन्त सुख संवृद्धाम् राजपुत्रीम् यशस्विनीम् |

 यत् अभिप्रेतम् अस्मासु प्रियम् वर वृतम् च यत् || ३-२-१८<br>
 
  कैकेय्यास्तु सुसंवृत्तम् क्षिप्रम् अद्य एव लक्ष्मण |

 या न तुष्यति राज्येन पुत्रार्थे दीर्घ दर्शिनी || ३-२-१९<br>
 
  ययाऽहम् सर्वभूतानाम् प्रियः प्रस्थापितो वनम् |<br>
  अद्य इदानीम् सकामा सा या माता मम मध्यमा || ३-२-२०

 पर स्पर्शात् तु वैदेह्या न दुःखतरम् अस्ति मे |<br>
 
  पितुर् विनाशात् सौमित्रे स्व राज्य हरणात् तथा || ३-२-२१

 इति ब्रुवति काकुत्स्थे बाष्प शोक परिप्लुतः |<br>
 
  अब्रवीत् लक्ष्मणः क्रुद्धो रुद्धो नाग इव श्वसन् || ३-२-२२

 अनाथ इव भूतानाम् नाथः त्वम् वासवोपमः |<br>
 
  मया प्रेष्येण काकुत्स्थः किम् अर्थम् परितप्यसे || ३-२-२३

 शरेण निहतस्य अद्य मया क्रुद्धेन रक्षसः |<br>
 
  विराधस्य गत असोः हि मही पास्यति शोणितम् || ३-२-२४

 राज्य कामे मम क्रोधो भरते यो बभूव ह |<br>
 
  तम् विराधे विमोक्ष्यामि वज्री वज्रम् इव अचले ||३-२-२५

 मम भुज बल वेग वेगितः<br>
 
  पततु शरोऽस्य महान् महोरसि |<br>
  व्यपनयतु तनोः च जीवितम्<br>
  पततु ततः च महीम् विघूर्णितः || ३-२-२६

 इति वाल्मीकि रामयणे आदि काव्ये अरण्य काण्डे द्वितीयः सर्गः
undefined
undefined
undefined

खरम् तु राम अभिमुखम् प्रयांतम् वाहिनी पतिः |<br>राक्षसः त्रिशिरा नाम संनिपत्य इदम् अब्रवीत् || ३-२७-१

माम् नियोजय विक्रांतम् त्वम् निवर्तस्व साहसात् |<br>पश्य रामम् महाबाहुम् संयुगे विनिपातितम् || ३-२७-२

प्रतिजानामि ते सत्यम् आयुधम् च अहम् आलभे |<br>यथा रामम् वधिष्यामि वधार्हम् सर्व रक्षसाम् || ३-२७-३

अहम् वा अस्य रणे मृत्युः एष वा समरे मम |<br>विनिवर्त्य रण उत्साहम् मुहूर्तम् प्राश्निको भव || ३-२७-४

प्रहृष्टो वा हते रामे जनस्थानम् प्रयास्यसि |<br>मयि वा निहते रामम् संयुगाय प्रयास्यसि || ३-२७-५

खरः त्रिशिरसा तेन मृत्यु लोभात् प्रसादितः |<br>गच्छ्ह युध्य इति अनुज्ञातो राघव अभिमुखो ययौ || ३-२७-६

त्रिशिराः तु रथेन एव वाजि युक्तेन भास्वता |<br>अभ्यद्रवत् रणे रामम् त्रि शृंग इव पर्वतः || ३-२७-७

शर धारा समूहान् स महामेघ इव उत्सृजन् |<br>व्यसृजत् सदृशम् नादम् जल आर्द्रस्य इव दुन्दुभेः || ३-२७-८

आगच्छ्हंतम् त्रिशिरसम् राक्षसम् प्रेक्ष्य राघवः |<br>धनुषा प्रतिजग्राह विधुन्वन् सायकान् शितान् || ३-२७-९

स संप्रहारः तुमुलो राम त्रिशिरसोः तदा |<br>संबभूव अतीव बलिनोः सिंह कुं~जरयोः इव || ३-२७-१०

ततः त्रिशिरसा बाणैः ललाटे ताडितः त्रिभिः |<br>अमर्षी कुपितो रामः संरब्धम् इदम् अब्रवीत् || ३-२७-११

अहो विक्रम शूरस्य राक्षसस्य ईदृशम् बलम् |<br>पुष्पैः इव शरैः यस्य ललाटे अस्मि परिक्षतः || ३-२७-१२

मम अपि प्रतिगृह्णीष्व शरान् चाप गुण च्युतान् |<br>एवम् उक्त्वा सुसंरब्धः शरान् आशीविष उपमान् || ३-२७-१३<br>
त्रिशिरो वक्षसि क्रुद्धो निजघान चतुर् दश |

चतुर्भिः तुरगान् अस्य शरैः संनत पर्वाभिः || ३-२७-१४<br>न्यपातयत तेजस्वी चतुरः तस्य वाजिनः |

अष्टभिः सायकैः सूतम् रथ उपस्थे न्यपातयत् || ३-२७-१५<br>रामः चिच्छ्हेद बाणेन ध्वजम् च अस्य समुच्छ्ह्रितम् 
|

ततो हत रथात् तस्मात् उत्पतंतम् निशाचरम् || ३-२७-१६<br>चिच्छ्हेद रामः तम् बाणैः हृदये सो अभवत् जडः |

सायकैः च अप्रमेय आत्मा सामर्षः तस्य रक्षसः || ३-२७-१७<br>शिरांसि अपातयत् त्रीणि वेगवद्भिः त्रिभिः शतैः 
|

स धूम शोणित उद्गारी राम बाण अभिपीडितः || ३-२७-१८<br>न्यपतत् पतितैः पूर्वम् समरस्थो निशाचरः |

हत शेषाः ततो भग्ना राक्षसाः खर संश्रयाः || ३-२७-१९<br>द्रवन्ति स्म न तिष्ठन्ति व्याघ्र त्रस्ता मृगा 
इव |

तान् खरो द्रवतो दृष्ट्वा निवर्त्य रुषितः त्वरन् |<br>रामम् एव अभिदुद्राव राहुः चन्द्रमसम् यथा || ३-२७-२०

इति वाल्मीकि रामायणे आदि काव्ये अरण्य काण्डे सप्त विंशः सर्गः
undefined
undefined
undefined

स दृष्ट्वा लक्ष्मणम् दीनम् शून्यम् दशरथ आत्मजः |<br>पर्यपृच्छत धर्माअत्मा वैदेहीम् आगतम् विना || ३-५८-१

प्रस्थितम् दण्डक अरण्यम् या माम् अनुजगाम ह |<br>क्व सा लक्ष्मण वैदेही याम् हित्वा त्वम् इह आगतः || ३-५८-२

राज्य भ्रष्टस्य दीनस्य दण्डकान् परिधावतः |<br>क्व सा दुःख सहाया मे वैदेही तनु मध्यमा || ३-५८-३

याम् विना न उत्सहे वीर मुहूर्तम् अपि जीवितुम् |<br>क्व सा प्राण सहाया मे सीता सुर सुत उपमा || ३-५८-४

पतित्वम् अमराणाम् वा पृथिव्याः च अपि लक्ष्मण |<br>विना ताम् तपनीय आभाम् न इच्छेयम् जनक आत्मजाम् || ३-५८-५

कच्चित् जीवति वैदेही प्राणैः प्रियतरा मम |<br>कच्चित् प्रव्राजनम् वीर न मे मिथ्या भविष्यति || ३-५८-६

सीता निमित्तम् सौमित्रे मृते मयि गते त्वयि |<br>कच्चित् स कामा सुखिता कैकेयी सा भविष्यति || ३-५८-७

स पुत्र राज्याम् सिद्ध अर्थाम् मृत पुत्रा तपस्विनी |<br>उपस्थास्यति कौसल्या कच्चित् सौम्येन - सौम्य 
न - कैकयीम् || ३-५८-८

यदि जीवति वैदेही गमिष्याम्य् आश्रमम् पुनः |<br>सुवृत्ता यदि वृत्ता सा प्राणान् त्यक्ष्यामि लक्ष्मण || 
३-५८-९

यदि माम् आश्रम गतम् वैदेही न अभिभाषते |<br>पुनः प्रहसिता सीता विनशिष्यामि लक्ष्मण || ३-५८-१०

ब्रूहि लक्ष्मण वैदेही यदि जीवति वा न वा |<br>त्वयि प्रमत्ते रक्षोभिः भक्षिता वा तपस्विनी || ३-५८-११

सुकुमारी च बाला च नित्यम् च अदुःख दर्शिनी |<br>मत् वियोगेन वैदेही व्यक्तम् शोचति दुर्मनाः || ३-५८-१२

सर्वथा रक्षसा तेन जिह्मेन सुदुरात्मना |<br>वदता लक्ष्मण इति उच्छैः तव अपि जनितम् भयम् || ३-५८-१३

श्रुतः च मन्ये वैदेह्या स स्वरः सदृशो मम |<br>त्रस्तया प्रेषितः त्वम् च द्रष्टुम् माम् शीघ्रम् आगतः 
|| ३-५८-१४

सर्वथा तु कृतम् कष्टम् सीताम् उत्सृजता वने |<br>प्रतिकर्तुम् नृशंसानाम् रक्षसाम् दत्तम् अन्तरम् || ३-५८-१५

दुःखिताः खर घातेन राक्षसाः पिशित अशनाः |<br>तैः सीता निहता घोरैः भविष्यति न संशयः || ३-५८-१६

अहो अस्मि व्यसने मग्नः सर्वथा रिपु नाशन |<br>किम् तु इदानीम् करिष्यामि शंके प्राप्तव्यम् ईदृशम् || ३-५८-१७

इति सीताम् वरारोहाम् चिंतयन् एव राघवः |<br>आजगाम जन स्थानम् त्वरया सह लक्ष्मणः || ३-५८-१८

विगर्हमाणो अनुजम् आर्त रूपम्<br>क्षुधा श्रमेण एव पिपासया च |<br>विनिःश्वसन् शुष्क मुखो विषण्णः<br>प्रतिश्रयम् 
प्राप्य समीक्ष्य शून्यम् || ३-५८-१९<br>स्वम् आश्रमम् स प्रविगाह्य वीरो<br>विहार देशान् अनुसृत्य कांश्चित् 
|<br>एतत् तत् इति एव निवास भूमौ<br>प्रहृष्ट रोमा व्यथितो बभूव || ३-५८-२०

इति वाल्मीकि रामायणे आदि काव्ये अरण्य काण्डे अष्ट पंचाशः सर्गः
undefined
undefined
undefined

एवम् आधर्षितः शूरः शूर्पणख्या खरः ततः |<br>उवाच रक्षसाम् मध्ये खरः खरतरम् वचः || ३-२२-१

तव अपमान प्रभवः क्रोधो अयम् अतुलो मम |<br>न शक्यते धारयितुम् लवण अंभ इव उल्बणम् || ३-२२-२

न रामम् गणये वीर्यान् मानुषम् क्षीण जीवितम् |<br>आत्म दुश्चरितैः प्राणान् हतो यो अद्य विमोक्ष्यति || 
३-२२-३

बाष्पः संधार्यताम् एष संभ्रमः च विमुच्यताम् |<br>अहम् रामम् सह भ्रात्रा नयामि यम सादनम् || ३-२२-४

परश्वध हतस्य अद्य मन्द प्राणस्य भू तले |<br>रामस्य रुधिरम् रक्तम् उष्णम् पास्यसि राक्षसि || ३-२२-५

सा प्रहृष्ट्वा वचः श्रुत्वा खरस्य वदनात् च्युतम् |<br>प्रशशंस पुनर् मौर्ख्यात् भ्रातरम् रक्षसाम् वरम् 
|| ३-२२-६

तया परुषितः पूर्वम् पुनर् एव प्रशंसितः |<br>अब्रवीत् दूषणम् नाम खरः सेना पतिम् तदा || ३-२२-७

चतुर्दश सहस्राणि मम चित्त अनुवर्तिनाम् |<br>रक्षसाम् भीम वेगानाम् समरेषु अनिवर्तिनाम् || ३-२२-८

<em>नील जीमूत वर्णानाम् लोक हिंसा विहाराणाम् |<br>सर्व उद्योगम् उदीर्णानाम् रक्षसाम् सौम्य कारय || ३-२२-९</em>

उपस्थापय मे क्षिप्रम् रथम् सौम्य धनूंषि च |<br>शरान् च चित्रान् खड्गां च शक्ती च विविधाः शिताः || ३-२२-१०

अग्रे निर्यातुम् इच्छ्हामि पौलस्त्यानाम् महात्मनाम् |<br>वधार्थम् दुर्विनीतस्य रामस्य रण कोविद || ३-२२-११

इति तस्य ब्रुवाणस्य सूर्य वर्णम् महारथम् |<br>सत् अश्वैः शबलैः युक्तम् आचचक्षे अथ दूषणः || ३-२२-१२

तम् मेरु शिखर आकारम् तप्त कांचन भूषणम् |<br>हेम चक्रम् असंबाधम् वैदूर्यमय कूबरम् || ३-२२-१३<br>मत्स्यैः 
पुष्पैः द्रुमैः शैलैः चन्द्र सूर्यैः च कांचनैः |<br>मा.ंगल्यैः पक्षि सम्घैः च ताराभिः च समावृतम् || 
३-२२-१४<br>ध्वज निस्त्रिंश संपन्नम् किंकिणी वर भूषितम् |<br>सत् अश्व युक्तम् सः अमर्षात् आरुरोह खरः 
तदा || ३-२२-१५

खरः तु तान् महत् सैन्याम् रथ चर्म आयुध ध्वजान् |<br>निर्यात इति अब्रवीत् प्रेक्ष्य दूषणः सर्व राक्षसान् 
|| ३-२२-१६

ततः तद् राक्षसम् सैन्यम् घोर चर्म आयुध ध्वजम् |<br>निर्जगाम जन स्थानात् महानादम् महाजवम् || ३-२२-१७

मुद्गरैः पट्टिशैः शूलैः सुतीक्ष्णैः च परश्वधैः |<br>खड्गैः चक्रैः च हस्तस्थैः भ्राजमानैः स तोमरैः || 
३-२२-१८<br>शक्तिभिः परिघैः घोरैः अतिमात्रैः च कार्मुकैः |<br>गदा असि मुसलैः वज्रैः गृहीतैः भीम दर्शनैः 
|| ३-२२-१९<br>राक्षसानाम् सुघोराणाम् सहस्राणि चतुर्दश |<br>निर्यातानि जन स्थानात् खर चित्त अनुवर्तिनाम् 
|| ३-२२-२०

तान् तु निर्धावतो दृष्ट्वा राक्षसान् भीम दर्शनम् |<br>खरस्य अथ रथः किंचित् जगाम तत् अनन्तरम् || ३-२२-२१

ततः तान् शबलान् अश्वान् तप्त कांचन भूषितान् |<br>खरस्य मतम् आज्ञाय सारथिः पर्यचोदयत् || ३-२२-२२

संचोदितो रथः शीघ्रम् खरस्य रिपु घातिनः |<br>शब्देन आपूरयामास दिशः स प्रदिशः तथा || ३-२२-२३

प्रवृद्ध मन्युः तु खरः खर स्वरे<br>रिपोः वध अर्थम् त्वरितो यथा अंतकः |<br>अचूचुदत् सारथिम् उन्नदन् पुनर्<br>
महाबलो मेघ इव अश्म वर्षवान् || ३-२२-२४

इति वाल्मीकि रामायणे आदि काव्ये किष्किन्ध काण्डे द्वा विंशः सर्गः
undefined
undefined
undefined

अथ उवाच पुनर् वाक्यम् विराधः पूरयन् वनम् |<br>
पृच्छतो मम हि ब्रूतम् कौ युवाम् क्व गमिष्यथः || ३-३-१

तम् उवाच ततो रामो राक्षसम् ज्वलित आननम् |<br>
पृच्छन्तम् सुमहातेजा इक्ष्वाकु कुलम् आत्मनः || ३-३-२

क्षत्रियौ वृत्त संपन्नौ विद्धि नौ वनगोचरौ |<br>
त्वाम् तु वेदितुम् इच्छावः कः त्वम् चरसि दण्डकान् || ३-३-३

तम् उवाच विराधः तु रामम् सत्य पराक्रमम् |<br>
हन्त वक्ष्यामि ते राजन् निबोध मम राघव || ३-३-४

पुत्रः किल जवस्य अहम् माता मम शतह्रदा |<br>
विराध इति माम् आहुः पृथिव्याम् सर्व राक्षसाः || ३-३-५

तपसा च अभि संप्राप्ता ब्रह्मणो हि प्रसादजा |<br>
शस्त्रेण अवध्यता लोके अच्छेद्य अभेद्यत्वम् एव च || ३-३-६

उत्सृज्य प्रमदाम् एनाम् अनपेक्षौ यथा आगतम् |<br>
त्वरमाणौ पलायेथाम् न वाम् जीवितम् आददे || ३-३-७

तम् रामः प्रति उवाच इदम् कोप संरक्त लोचनः |<br>
राक्षसम् विकृत आकारम् विराधम् पाप चेतसम् || ३-३-८

क्षुद्र धिक्त्वाम् तु हीनार्थम् मृत्युम् अन्वेषसे ध्रुवम् |<br>
रणे प्राप्स्यसि संतिष्ठ न मे जीवन् विमोक्ष्यसे || ३-३-९

ततः सज्यम् धनुः कृत्वा रामः सुनिशितान् शरान् |<br>
सु शीघ्रम् अभिसंधाय राक्षसम् निजघान ह || ३-३-१०

धनुषा ज्या गुणवता सप्त बाणान् मुमोच ह |<br>
रुक्म पुंखान् महावेगान् सुपर्ण अनिल तुल्य गान् || ३-३-११

ते शरीरम् विराधस्य भित्त्वा बर्हिण वाससः |<br>
निपेतुः शोणिता दिग्धा धरण्याम् पावकोपमाः || ३-३-१२

स विद्धो न्यस्य वैदेहीम् शूलम् उद्यंय राक्षसः |<br>
अभ्यद्रवत् सुसंक्रुद्धः तदा रामम् स लक्ष्मणम् || ३-३-१३

स विनद्य महानादम् शूलम् शक्र ध्वज उपमम् |<br>
प्रगृह्य अशोभत तदा व्यात्तानन इव अंतकः || ३-३-१४

अथ तौ भ्रातरौ दीप्तम् शर वर्षम् ववर्षतुः |<br>
विराधे राक्षसे तस्मिन् कालांतक अयम् उपमे || ३-३-१५

स प्रहस्य महा रौद्रः स्थित्वा अजृम्भत राक्षसः |<br>
जृंभमाणस्य ते बाणाः कायात् निष्पेतुर् अशुगाः || ३-३-१६

स्पर्शात् तु वर दानेन प्राणान् संरोध्य राक्षसः |<br>
विराधः शूलम् उद्यंय राघवौ अभ्यधावत || ३-३-१७

तत् शूलम् वज्र संकाशम् गगने ज्वलन उपमम् |<br>
द्वाभ्याम् शराभ्याम् चिच्छेद रामः शस्त्रभृताम् वरः || ३-३-१८

तत् राम विशिखैः छिन्नम् शूलम् तस्य आपतत् भुविः |<br>
पपात अशनिना चिन्नम् मेरोर् इव शिला तलम् || ३-३-१९

तौ खड्गौ क्षिप्रम् उद्यंय कृष्ण सर्पौ इव उद्यतौ |<br>
तूर्णम् आपेततुः तस्य तदा प्रहारताम् बलात् || ३-३-२०

स वध्यमान सुभृशम् भुजाभ्याम् परिगृह्य तौ |<br>
अप्रकंप्यौ नरव्याघ्रौ रौद्रः प्रस्थातुम् ऐच्छत || ३-३-२१

तस्य अभिप्रायम् अज्ञाय रामो लक्ष्मणम् अब्रवीत् |<br>
वहतु अयम् अलम् तावत् पथानेन तु राक्षसः || ३-३-२२

यथा च इच्छति सौमित्रे तथा वहतु राक्षसः |<br>
अयम् एव हि नः पन्था येन याति निशाचरः || ३-३-२३

स तु स्व बल वीर्येण समुत्क्षिप्य निशाचरः |<br>
बालाः इव स्कन्ध गतौ चकार अति बलोद्धतः || ३-३-२४

तौ आरोप्य ततः स्कन्धम् राघवो रजनी चरः |<br>
विराधो विनदन् घोरम् जगाम अभिमुखो वनम् || ३-३-२५

वनम् महा मेघ निभम् प्रविष्टो<br>
द्रुमैः महद्भिः विविधैः उपेतम् |<br>
नाना विधैः पक्षि कुलैः विचित्रम्<br>
शिव आयुतम् व्याल मृगैः विकीर्णम् || ३-३-२६

इति वाल्मीकि रामायणे आदि काव्ये अरण्य काण्डे तृतीयः सर्गः
undefined
undefined
undefined

स पुनः पतिताम् दृष्ट्वा क्रोधात् शूर्पणखाम् खरः |<br>उवाच व्यक्तता वाचा ताम् अनर्थ अर्थम् आगताम् || 
३-२१-१

मया तु इदानीम् शूराः ते राक्षसा पिशित अशनाः |<br>त्वत् प्रियार्थम् विनिर्दिष्टाः किम् अर्थम् रुद्यते 
पुनः || ३-२१-२

भक्ताः चैव अनुरक्ताः च हिताः च मम नित्यशः |<br>हन्यमाना अपि न हन्यन्ते न न कुर्युः वचो मम || ३-२१-३

किम् एतत् श्रोतुम् इच्छ्हामि कारणम् यत् कृते पुनः |<br>हा नाथ इति विनर्दन्ती सर्पवत् चेष्टसे क्षितौ 
|| ३-२१-४

अनाथ वत् विलपसि किम् नु नाथे मयि स्थिते |<br>उत्तिष्ठोत्तिष्ठ मा मैवम् वैक्लव्यम् त्यज्यताम् इति || 
३-२१-५

इति एवम् उक्ता दुर्धर्षा खरेण परिसान्त्विता |<br>विमृज्य नयने स अस्रे खरम् भ्रातरम् अब्रवीत् || ३-२१-६

अस्मि इदानीम् अहम् प्रप्ता हत श्रवण नासिका |<br>शोणित ओघ परिक्लिन्ना त्वया च परिसमन्विता || ३-२१-७

प्रेषिताः च त्वया शूरा राक्षसाः ते चतुर् दश |<br>निहन्तुम् राघवम् घोराम् मत् प्रियार्थम् स लक्ष्मणम् 
|| ३-२१-८

ते तु रामेण सामर्षाः शूल पट्टिस पाणयः |<br>समरे निहताः सर्वे सायकैः मर्म भेदिभिः || ३-२१-९

तान् भूमौ पतितान् दृष्ट्वा क्षणेन एव महाजवान् |<br>रामस्य च महत् कर्म महान् त्रासो अभवन् मम || ३-२१-१०

सा अस्मि भीता समुद्विग्ना विषण्णा च निशाचर |<br>शरणम् त्वाम् पुनः प्राप्ता सर्वतो भय दर्शिनी || ३-२१-११

विषाद नक्र अध्युषिते परित्रास ऊर्मि मालिनि |<br>किम् माम् न त्रायसे मग्नाम् विपुले शोक सागरे || ३-२१-१२

एते च निहता भूमौ रामेण निशितैः शरैः |<br>ये च मे पदवीम् प्राप्ता राक्षसाः पिशित अशनाः || ३-२१-१३

मयि ते यदि अनुक्रोशो यदि रक्षःसु तेषु च |<br>रामेण यदि शक्तिः ते तेजो वा अस्ति निशा चर || ३-२१-१४<br>
दण्डकारण्य निलयम् जहि राक्षस कण्टकम् |

यदि रामम् अमित्रघ्नम् न त्वम् अद्य वधिष्यसि || ३-२१-१५<br>तव चैव अग्रतः प्राणान् त्यक्ष्यामि निरपत्रपा 
|

बुद्ध्या अहम् अनुपश्यामि न त्वम् रामस्य संयुगे || ३-२१-१६<br>स्थातुम् प्रति मुखे शक्तः स बलो अपि महा 
रणे |<br>शूरमानी न शूरः त्वम् मिथ्या आरोपित विक्रमः || ३-२१-१७

अपयाहि जन स्थानात् त्वरितः सह बान्धवः |<br>जहि त्वम् समरे मूढान् यथा तु कुलपांसन || ३-२१-१८<br>मानुषौ 
तौ न शक्नोषि हन्तुम् वै राम लक्ष्मणौ |<br>निःसत्त्वस्य अल्प वीर्यस्य वासः ते कीदृशः तु इह || ३-२१-१९

राम तेजो अभिभूतो हि त्वम् क्षिप्रम् विनशिष्यसि |<br>स हि तेजः समायुक्तो रामो दशरथात्मजः || ३-२१-२०

भ्राता च अस्य महा वीर्यो येन च अस्मि विरूपिता |<br>एवम् विलाप्य बहुशो राक्ष्सी प्रदरोदरी || ३-२१-२१<br>
भ्रातुः समीपे शोक आर्ता नष्ट संज्ञा बभूव ह |<br>कराभ्याम् उदरम् हत्वा रुरोद भृश दुःखिता || ३-२१-२२

इति वाल्मीकि रामायणे आदि काव्ये किष्किन्ध काण्डे एक विंशः सर्गः
undefined
undefined
undefined

सीताम् अपश्यन् धर्मात्मा शोक उपहत चेतनः |<br>
विललाप महाबाहू रामः कमल लोचनः || ३-६२-१

पश्यन् इव च ताम् सीताम् अपश्यन् मदन अर्दितः |<br>
उवाच राघवो वाक्यम् विलाप आश्रय दुर्वचम् || ३-६२-२

त्वम् अशोकस्य शाखाभिः पुष्प प्रिय तराअ प्रिये |<br>
अवृणोषि शरीरम् ते मम शोक विवर्धिनी || ३-६२-३

कदली काण्ड सदृशौ कदल्या संवृता उभौ |<br>
ऊरू पश्यामि ते देवि न असि शक्ता निगूहितुम् || ३-६२-४

कर्णिकार वनम् भद्रे हसंती देवि सेवसे |<br>
अलम् ते परिहासेन मम बाधावहेन वै || ३-६२-५

विशेषेण आश्रमस्थाने हासो अयम् न प्रशस्यते |<br>
अवगच्छामि ते शीलम् परिहास प्रियम् प्रिये || ३-६२-६<br>
आगच्छ त्वम् विशालाक्षी शून्यो अयम् उटजः तव |

सु व्यक्तम् राक्षैः सीता भक्षिता वा हृता अपि वा || ३-६२-७<br>
न हि सा विलपंतम् माम् उपसम्प्रैति लक्ष्मण |

एतानि मृग यूधानि स अश्रु नेत्राणि लक्ष्मण || ३-६२-८<br>
शंशन्ति इव हि मे देवीम् भक्षिताम् रजनीचरैः |

हा मम आर्ये क्व याता असि हा साध्वि वर वर्णिनि || ३-६२-९<br>
हा स कामा अद्य कैकेयी देवि मे अद्य भविष्यति |

सीताया सह निर्यातो विना सीताम् उपागतः || ३-६२-१०<br>
कथम् नाम प्रवेक्ष्यामि शून्यम् अन्तः पुरम् मम |

निर्वीर्य इति लोको माम् निर्दयः च इति वक्ष्यति || ३-६२-११<br>
कातरत्वम् प्रकाशम् हि सीता अपनयनेन मे |

निवृत्त वन वासः च जनकम् मिथिल अधिपम् || ३-६२-१२<br>
कुशलम् परिपृच्छन्तम् कथम् शक्षे निरीक्षितुम् |

विदेह रजो नूनम् माम् दृष्ट्वा विरहितम् तया || ३-६२-१३<br>
सुता विनाश संतप्तो मोहस्य वशम् एष्यति |

अथवा न गमिष्यामि पुरीम् भरत पालितम् || ३-६२-१४<br>
स्वर्गो अपि हि तया हीनः शून्य एव मतो मम |

तत् माम् उत्सृज्य हि वने गच्छ अयोध्या पुरीम् शुभाम् || ३-६२-१५<br>
न तु अहम् ताम् विना सीताम् जीवेयम् हि कथंचन |

गाढम् आश्लिष्य भरतो वाच्यो मत् वचनात् त्वया || ३-६२-१६<br>
अनुज्ञातो असि रामेण पालय इति वसुंधराम् |

अंबा च मम कैकेयी सुमित्रा च त्वया विभो || ३-६२-१७<br>
कौसल्या च यथा न्यायम् अभिवाद्या मम अज्ञया |<br>
रक्षणीया प्रयत्नेन भवता सा उक्त कारिणा || ३-६२-१८

सीतायाः च विनाशो अयम् मम च अमित्र सूदन |<br>
विस्तरेण जनन्या विनिवेद्य त्वया भवेत् || ३-६२-१९

इति विलपति राघवो तु दीनो<br>
वनम् उपगम्य तया विना सु केश्या |<br>
भय विकल मुखः तु लक्ष्मणो अपि<br>
व्यथित मना भृशम् आतुरो बभूव || ३-६२-२०

इति वाल्मीकि रामायणे आदि काव्ये अरण्य काण्डे द्वि षष्टितमः सर्गः
undefined
undefined
undefined

आज्ञप्तो रावणेन इत्थम् प्रतिकूलम् च राजवत् |<br>
अब्रवीत् परुषम् वाक्यम् निःशन्को राक्षसाधिपम् || ३-४१-१

केन अयम् उपदिष्टः ते विनाशः पाप कर्मणा |<br>
स पुत्रस्य स राज्यस्य स अमात्यस्य निशाचर || ३-४१-२

कः त्वया सुखिना राजन् न अभिनन्दति पापकृत् |<br>
केन इदम् उपदिष्टम् ते मृत्यु द्वारम् उपायतः || ३-४१-३

शत्रवः तव सुव्यक्तम् हीन वीर्या निशा चर |<br>
इच्छन्ति त्वाम् विनश्यन्तम् उपरुद्धम् बलीयसा || ३-४१-४

केन इदम् उपदिष्टम् ते क्षुद्रेण अहित बुद्धिना |<br>
यः त्वाम् इच्छति नश्यन्तम् स्व कृतेन निशाचर || ३-४१-५

वध्याः खलु न वध्यन्ते सचिवाः तव रावण |<br>
ये त्वाम् उत्पथम् आरूढम् न निगृह्णन्ति सर्वशः || ३-४१-६

अमात्यैः काम वृत्तो हि राजा कापथम् आश्रितः |<br>
निग्राह्यः सर्वथा सद्भिः न निग्राह्यो निगृह्यसे || ३-४१-७

धर्मम् अर्थम् च कामम् च यशः च जयताम् वर |<br>
स्वामि प्रसादात् सचिवाः प्राप्नुवन्ति निशाचर || ३-४१-८

विपर्यये तु तत् सर्वम् व्यर्थम् भवति रावण |<br>
व्यसनम् स्वामि वैगुण्यात् प्राप्नुवन्ति इतरे जनाः || ३-४१-९

राज मूलो हि धर्मः च जयः च जयताम् वर |<br>
तस्मात् सर्वासु अवस्थासु रक्षितव्यो नराधिपाः || ३-४१-१०

राज्यम् पालयितुम् शक्यम् न तीक्ष्णेन निशाचर |<br>
न च अपि प्रतिकूलेन न अविनीतेन राक्षस || ३-४१-११

ये तीक्ष्ण मंत्राः सचिवा भज्यन्ते सह तेन वै |<br>
विषमे तुरगाः शीघ्रा मन्द सारथयो यथा || ३-४१-१२

बहवः साधवो लोके युक्त धर्मम् अनुष्ठिताः |<br>
परेषाम् अपराधेन विनष्टाः स परिच्छदाः || ३-४१-१३

स्वामिना प्रतिकूलेन प्रजाः तीक्ष्णेन रावण |<br>
रक्ष्यमाणा न वर्धन्ते मेषा गोमायुना यथा || ३-४१-१४

अवश्यम् विनशिष्यन्ति सर्वे रावण राक्षसाः |<br>
येषाम् त्वम् कर्कशो राजा दुर्बुद्धिः अजित इन्द्रियः || ३-४१-१५

तद् इदम् काक तालीयम् घोरम् आसादितम् मया |<br>
अत्र त्वम् शोचनीयो असि स सैन्यो विनशिष्यसि || ३-४१-१६

माम् निहत्य तु रामो असौ अचिरात् त्वाम् वधिष्यति |<br>
अनेन कृत कृत्यो अस्मि म्रिये च अपि अरिणा हतः || ३-४१-१७

दर्शनात् एव रामस्य हतम् माम् अवधारय |<br>
आत्मानम् च हतम् विद्धि हृत्वा सीताम् स बान्धवम् || ३-४१-१८

आनयिष्यसि चेत् सीताम् आश्रमात् सहितो मया |<br>
न एव त्वम् असि न एव अहम् न एव लंका न राक्षसाः || ३-४१-१९

निवार्यमाणः तु मया हित एषिणा<br>
न मृष्यसे वाक्यम् इदम् निशाचर |<br>
परेत कल्पा हि गत आयुषो नरा<br>
हितम् न गृह्णन्ति सुहृद्भिः ईरितम् || ३-४१-२०

इति वाल्मीकि रामायणे आदि काव्ये अरण्य काण्डे एक चत्वारिंशः सर्गः
undefined
undefined
undefined

ततः शूर्पणखा घोरा राघव आश्रमम् आगता |<br>रक्षसान् आचचक्षे तौ भ्रातरौ सह सीतया || ३-२०-१

ते रामम् पर्ण शालायाम् उपविष्टम् महाबलम् |<br>ददृशुः सीतया सार्धम् लक्ष्मणेन अपि सेवितम् || ३-२०-२

ताम् दृष्ट्वा राघवः श्रीमान् आगताम् ताम् च राक्षसीम् |<br>अब्रवीत् भ्रातरम् रामो लक्ष्मणम् दीप्त तेजसम् 
|| ३-२०-३

मुहूर्तम् भव सौमित्रे सीतायाः प्रत्यनंतरः |<br>इमान् अस्या वधिष्यामि पदवीम् आगतान् इह || ३-२०-४

वाक्यम् एतत् ततः श्रुत्वा रामस्य विदित आत्मनः |<br>तथा इति लक्ष्मणो वाक्यम् रामस्य प्रत्यपूजयत् || ३-२०-५

राघवो अपि महत् चापम् चामीकर विभूषितम् |<br>चकार सज्यम् धर्मात्मा तानि रक्षांसि च अब्रवीत् || ३-२०-६

पुत्रौ दशरथस्य आवाम् भ्रातरौ राम लक्ष्मणौ |<br>प्रविष्टौ सीतया सार्धम् दुश्चरम् दण्डका वनम् || ३-२०-७

फल मूल अशनौ दांतौ तापसौ धर्म चारिणौ |<br>वसन्तौ दण्डकारण्ये किम् अर्थम् उपहिंसथ || ३-२०-८

युष्मान् पाप आत्मकान् हंतुम् विप्रकारान् महाहवे |<br>ऋषीणाम् तु नियोगेन प्राप्तो अहम् सशर आसनः || ३-२०-९

तिष्ठत एव अत्र संतुष्टा न उपवरितितुम् अर्हथ |<br>यदि प्राणैः इह अर्थो वो निवर्तध्वम् निशा चराः || ३-२०-१०

तस्य तद् वचनम् श्रुत्वा राक्षसाः ते चतुर्दश |<br>ऊचुर् वाचम् सुसंक्रुद्धा ब्रह्मघ्नः शूल पाणयः || ३-२०-११<br>
संरक्त नयना घोरा रामम् रक्तांत लोचनम् |<br>परुषा मधुर आभाषम् हृष्टाः अदृष्ट पराक्रमम् || ३-२०-१२

क्रोधम् उत्पाद्य नो भर्तुः खरस्य सुमहात्मनः |<br>त्वम् एव हास्यसे प्राणान् अद्य अस्माभिर् हतो युधि || 
३-२०-१३

का हि ते शक्तिर् एकस्य बहूनाम् रण मूर्धनि |<br>अस्माकम् अग्रतः स्थातुम् किम् पुनर् योद्धुम् आहवे || 
३-२०-१४

एभिः बाहु प्रयुक्तैः नः परिघैः शूल पट्टिशैः |<br>प्राणाम् त्यक्ष्यसि वीर्यम् च धनुः च कर पीडितम् || 
३-२०-१५

इति एवम् उक्त्वा संरब्धा राक्षसाः ते चतुर्दश |<br>उद्यत आयुध निस्त्रिंशा रामम् एव अभिदुद्रुवुः || ३-२०-१६<br>
चिक्षिपुः तानि शूलानि राघवम् प्रति दुर्जयम् |

तानि शूलानि काकुत्स्थः समस्तानि चतुर्दश || ३-२०-१७<br>तावद्भिः एव चिच्छ्हेद शरैः कांचन भूषितैः |

ततः पश्चात् महातेजा नाराचान् सूर्य संनिभान् || ३-२०-१८<br>जग्राह परम क्रुद्धः चतुर्दश शिल अशितान् |

गृहीत्वा धनुः आयम्य लक्ष्यान् उद्दिश्य राक्षसान् || ३-२०-१९<br>मुमोच राघवो बाणान् वज्रान् इव शतक्रतुः 
|

ते भित्त्वा रक्षसाम् वेगात् वक्षांसि रुधिर आप्लुताः || ३-२०-२०<br>विनिष्पेतुः तदा भूमौ वल्मीकात् इव 
पन्नगाः |

तैः भग्न हृदया बूमौ छ्हिन्न मूला इव द्रुमाः || ३-२०-२१<br>निपेतुः शोणित स्नाता विकृता विगत असवः |

तान् भूमौ पतितान् दृष्ट्वा राक्षसी क्रोध मूर्च्छ्हिता || ३-२०-२२<br>उपगम्य खरम् सा तु किंचित् संशुष्क 
शोणिता |<br>पपात पुनः एव आर्ता सनिर्यासा इव वल्लरी || ३-२०-२३

भ्रातुः समीपे शोक आर्ता ससर्ज निनदम् महत् |<br>सस्वरम् मुमोच बाष्पम् विवर्ण वदना तदा || ३-२०-२४

निपातितान् प्रेक्ष्य रणे तु राक्षसान्<br>प्रधाविता शूर्पणखा पुनः ततः |<br>वधम् च तेषाम् निखिलेन रक्षसाम्<br>
शशंस सर्वम् भगिनी खरस्य सा || ३-२०-२५

इति वाल्मीकि रामायणे आदि काव्ये अरण्य काण्डे विंशः सर्गः
undefined
undefined
undefined

राम प्रीतो अस्मि भद्रम् ते परितुष्टो अस्मि लक्ष्मण |<br>
अभिवादयितुम् यन् माम् प्राप्तौ स्थः सह सीतया || ३-१३-१

अध्व श्रमेण वाम् खेदो बाधते प्रचुर श्रमः |<br>
व्यक्तम् उत्कण्ठते वा अपि मैथिली जनक आत्मजा || ३-१३-२

एषा च सुकुमारी च खेदैः च न विमानिता |<br>
प्राअज्य दोषम् वनम् प्रप्ता भर्तृ स्नेह प्रचोदिता || ३-१३-३

यथा एषा रमते राम इह सीता तथा कुरु |<br>
दुष्करम् कृतवती एषा वने त्वाम् अभिगच्छ्हती || ३-१३-४

<em>एषा हि प्रकृतिः स्त्रीणाम् आसृष्टे रघुनंदन |<br>
समस्थम् अनुरंजंते विषमस्थम् त्यजन्ति च || ३-१३-५</em>

शत ह्रदानाम् लोलत्वम् शस्त्राणाम् तीक्ष्णताम् तथा |<br>
गरुड अनिलयोः शैघ्र्यम् अनुगच्छ्हन्ति योषितः || ३-१३-६

<em>इयम् तु भवतो भार्या दोषैर् एतैर् विवर्जिताः |<br>
श्लाघ्या च व्यपदेश्या च यथा देवी हि अरुन्धती || ३-१३-७</em>

अलंकृतो अयम् देशः च यत्र सौमित्रिणा सह |<br>
वैदेह्या च अनया राम वत्स्यसि त्वम् अरिंदम || ३-१३-८

एवम् उक्तः तु मुनिना राघवः संयत अंजलिः |<br>
उवाच प्रश्रितम् वाक्यम् ऋषिम् दीप्तम् इव अनलम् || ३-१३-९

धन्योस्मि अनुगृहीतोस्मि यस्य मे मुनि पुंगवः |<br>
गुणैः सभ्रातृ भार्यस्य गुरुः नः परितुष्यति || ३-१३-१०

किन्तु व्यादिश मे देशम् स उदकम् बहु काननम् |<br>
यत्र आश्रम पदम् कृत्वा वसेयम् निरतः सुखम् || ३-१३-११

<em>ततो अब्रवीत् मुनि श्रेष्ठः श्रुत्वा रामस्य भाषितम् |<br>
ध्यात्वा मुहूर्तम् धर्मात्मा धीरो धीरतरम् वचः || ३-१३-१२</em>

इतो द्वि योजने तात बहु मूल फल उदकः |<br>
देशो बहु मृगः श्रीमान् पंचवटि अभिविश्रुतः || ३-१३-१३

तत्र गत्वा आश्रम पदम् कृत्वा सौमित्रिणा सह |<br>
रमस्व त्वम् पितुर् वाक्यम् यथा उक्तम् अनुपालयन् || ३-१३-१४

<em>विदितो हि एष वृत्तांतो मम सर्वः तव अनघ |<br>
तपसः च प्रभावेण स्नेहाद् दशरथस्य च || ३-१३-१५</em>

<em>हृदयस्थः च ते छ्हन्दो विज्ञातः तपसा मया |<br>
इह वासम् प्रतिज्ञाय मया सह तपो वने || ३-१३-१६<br>
अतः च त्वाम् अहम् ब्रूमि गच्छ्ह पंचवटीम् इति |</em>

स हि रम्यो वनोद्देशो मैथिली तत्र रंस्यते || ३-१३-१७<br>
स देशः श्लाघनीयः च न अतिदूरे च राघव |

गोदावर्याः समीपे च मैथिली तत्र रंस्यते || ३-१३-१८<br>
प्राज्य मूल फलैः चैव नाना द्विज गणैर् युतः |<br>
विविक्तः च महाबाहो पुण्यो रम्यः तथैव च || ३-१३-१९

भवान् अपि सदाचारः च शक्तः च परिरक्षणे |<br>
अपि च अत्र वसन् राम तापसान् पालयिष्यसि || ३-१३-२०

एतत् आलक्ष्यते वीर मधूकानाम् महत् वनम् |<br>
उत्तरेण अस्य गंतव्यम् न्यग्रोधम् अपि गच्छ्हता || ३-१३-२१

ततः स्थलम् उपारुह्य पर्वतस्य अविदूरतः |<br>
ख्यातः पंचवटी इति एव नित्य पुष्पित काननः || ३-१३-२२

अगस्त्येन एवम् उक्तः तु रामः सौमित्रिणा सह |<br>
सत्कृत्य आमंत्रयामास तम् ऋषिम् सत्य वादिनम् || ३-१३-२३

तौ तु तेन अभ्यनुज्ञातौ कृत पाद अभिवन्दनौ |<br>
तम् आश्रमम् पंचवटीम् जग्मतुः सह सीतया || ३-१२-२४

गृहीत चापौ तु नराधिप आत्मजौ<br>
विषक्त तूणी समरेषु अकातरौ |<br>
यथा उपदिष्टेन पथा महर्षिणा |<br>
प्रजग्मतुः पंचवटीम् समाहितौ || ३-१३-२५

इति वाल्मीकि रामायणे आदि काव्ये अरण्य काण्डे त्रयोदशः सर्गः
undefined
undefined
undefined

राक्षसम् मृग रूपेण चरन्तम् काम रूपिणम् |<br>निहत्य रामो मारीचम् तूर्णम् पथि न्यवर्तत || ३-५७-१

तस्य संत्वरमाणस्य द्रष्टु कामस्य मैथिलीम् |<br>क्रूर स्वरो अथ गोमायुः विननाद अस्य पृष्ठतः || ३-५७-२

स तस्य स्वरम् आज्ञाय दारुणम् रोम हर्षणम् |<br>चिंतयामास गोमायोः स्वरेण परिशन्कितः || ३-५७-३

अशुभम् बत मन्ये अहम् गोमायुः वाश्यते यथा |<br>स्वस्ति स्यात् अपि वैदेह्या राक्षसैः भक्षणम् विना || ३-५७-४

मारीचेन तु विज्ञाय स्वरम् आलक्ष्य मामकम् |<br>विक्रुष्टम् मृग रूपेण लक्ष्मणः शृणुयात् यदि || ३-५७-५<br>
स सौमित्रिः स्वरम् श्रुत्वा ताम् च हित्वा अथ मैथिलीम् |<br>तया एव प्रहितः क्षिप्रम् मत् सकाशम् इह एष्यति 
|| ३-५७-६

राक्षसैः सहितैर् नूनम् सीताया ईप्सितो वधः |<br>कांचनः च मृगो भूत्वा व्यपनीय आश्रमात् तु माम् || ३-५७-७<br>
दूरम् नीत्वा अथ मारीचो राक्षसो अभूत् शर आहतः |<br>हा लक्ष्मण हतो अस्मि इति यत् वाक्यम् व्यजहार ह || 
३-५७-८

अपि स्वस्ति भवेत् द्वाभ्याम् रहिताभ्याम् मया वने |<br>जनस्थान निमित्तम् हि कृत वैरो अस्मि राक्षसैः || 
३-५७-९<br>निमित्तानि च घोराणि दृश्यन्ते अद्य बहूनि च |

इति एवम् चिंतयन् रामः श्रुत्वा गोमायु निःस्वनम् || ३-५७-१०<br>निवर्तमानः त्वरितो जगाम आश्रमम् आत्मवान् 
|<br>आत्मनः च अपनयनम् मृग रूपेण रक्षसा || ३-५७-११

आजगाम जनस्थानम् राघवः परिशन्कितः |<br>तम् दीन मानसम् दीनम् आसेदुः मृग पक्षिणः || ३-५७-१२

सव्यम् कृत्वा महात्मानम् घोराम् च ससृजुः स्वरान् |<br>तानि दृष्ट्वा निमित्तानि महाघोराणि राघवः |<br>
न्यवर्तत अथ त्वरितो जवेन आश्रमम् आत्मनः || ३-५७-१३

ततो लक्षणम् आयान्तम् ददर्श विगत प्रभम् |<br>ततो अविदूरे रामेण समीयाय स लक्ष्मणः || ३-५७-१४<br>विषण्णः 
स विषण्णेन दुःखितो दुःख भागिना |

संजगर्हे अथ तम् भ्राता दृष्टा लक्ष्मणम् आगतम् || ३-५७-१५<br>विहाय सीताम् विजने वने राक्षस सेविते |

गृहीत्वा च करम् सव्यम् लक्ष्मणम् रघुनंदनः || ३-५७-१६<br>उवाच मधुर उदर्कम् इदम् परुषम् आर्तवत् |

अहो लक्ष्मण गर्ह्यम् ते कृतम् यः त्वम् विहाय ताम् || ३-५७-१७<br>सीताम् इह आगतः सौम्य कच्चित् स्वस्ति 
भवेत् इति |

न मे अस्ति संशयो वीर सर्वथा जनकात्मजा || ३-५७-१८<br>विनष्टा भक्षिता वा अप राक्षसैः वन चारिभिः |<br>अशुभानि 
एव भूयिष्ठम् यथा प्रादुर् भवन्ति मे || ३-५७-१९

अपि लक्ष्मण सीतायाः सामग्र्यम् प्राप्नुयावहे |<br>जीवन्त्याः पुरुषव्याघ्र सुताया जनक्स्य वै || ३-५७-२०

यथा वै मृग संघाःअ गोमायुः च भैरवम् |<br>वाश्यन्ते शकुनाः च अपि प्रदीप्ताम् अभितो दिशम् |<br>अपि स्वस्ति 
भवेत् तस्या राज पुत्र्या महाबल || ३-५७-२१

इदम् हि रक्षो मृग संनिकाशम्<br>प्रलोभ्य माम् दूरम् अनुप्रयातम् |<br>हतम् कथंचित् महता श्रमेण<br>स राक्षसो 
अभूत् म्रियमाण एव || ३-५७-२२

मनः च मे दीनम् इह अप्रहृष्टम्<br>चक्षुः च सव्यम् कुरुते विकारम् |<br>असंशयम् लक्ष्मण न अस्ति सीता<br>
हृता मृता वा पथि वर्तते वा || ३-५७-२३

इति वाल्मीकि रामायणे आदि काव्ये अरण्य काण्डे सप्त पंचाशः सर्गः
undefined
undefined
undefined

कृत अभिषेको रामः तु सीता सौमित्रिर् एव च |<br>तस्मात् गोदावरी तीरात् ततो जग्मुः स्वम् आश्रमम् || ३-१७-१

आश्रमम् तम् उपागम्य राघवः सह लक्ष्मणः |<br>कृत्वा पौर्वाह्णिकम् कर्म पर्णशालाम् उपागमत् || ३-१७-२

उवास सुखितः तत्र पूज्यमानो महर्षभः|<br>स रामः पर्ण शालायाम् आसीनः सह सीतया || ३-१-७-३<br>विरराज महा 
बाहुः चित्रया चन्द्रमा इव |<br>लक्ष्मणेन सह भ्रात्रा चकार विविधाः कथाः || ३-१७-४

तदा आसीनस्य रामस्य कथा संसक्त चेतसः |<br>तम् देशम् राक्षसी काचिद् आजगाम यदृच्छ्हया || ३-१७-५

सा तु शूर्पणखा नाम दशग्रीवस्य रक्षसः |<br>भगिनी रामम् आसाद्य ददर्श त्रिदश उपमम् || ३-१७-६

दीप्तास्यम् च महाबाहुम् पद्म पत्रायत ईक्षणम् |<br>गज विक्रांत गमनम् जटा मण्दल धारिणम् || ३-१७-७<br>सुकुमारम् 
महा सत्त्वम् पार्थिव व्यंजन अन्वितम् |<br>रामम् इन्दीवर श्यामम् कन्दर्प सदृश प्रभम् || ३-१७-८<br>बभूव 
इन्द्रोपमम् दृष्ट्वा राक्षसी काम मोहिता |

सुमुखम् दुर्मुखी रामम् वृत्त मध्यम् महोदरी || ३-१७-९<br>विशालाक्षम् विरूपाक्षी सुकेशम् ताम्र मूर्धजा 
|<br>प्रियरूपम् विरूपा सा सुस्वरम् भैरव स्वना || ३-१७-१०<br>तरुणम् दारुणा वृद्धा दक्षिणम् वाम भाषिणी 
|<br>न्याय वृत्तम् सुदुर्वृत्ता प्रियम् अप्रिय दर्शना || ३-१७-११<br>शरीरज समाविष्टा राक्षसी रामम् अब्रवीत् 
|

जटी तापस रूपेण सभार्यः शर चाप धृक् || ३-१७-१२<br>आगतः त्वम् इमम् देशम् कथम् राक्षस सेवितम् |<br>किम् 
आगमन कृत्यम् ते तत् त्वम् आख्यातुम् अर्हसि || ३-१७-१३

एवम् उक्तः तु राक्षस्या शूर्पणख्या परंतपः |<br>ऋजु बुद्धितया सर्वम् आख्यातुम् उपचक्रमे || ३-१७-१४

आसीत् दशरथो नाम राजा त्रिदश विक्रमः |<br>तस्य अहम् अग्रजः पुत्रो रामो नाम जनैः श्रुतः || ३-१७-१५

भ्राता अयम् लक्ष्मणो नाम यवीयान् माम् अनुव्रतः |<br>इयम् भार्या च वैदेही मम सीतेति विश्रुता || ३-१७-१६

नियोगात् तु नरेन्द्रस्य पितुर् मातुः च यंत्रितः |<br>धर्मार्थम् धर्मकांक्षी च वनम् वस्तुम् इह आगतः || 
३-१७-१७

त्वाम् तु वेदितुम् इच्छ्हामि कस्य त्वम् का असि कस्य वा |<br>त्वम् हि तावन्मनोज्ञा.ंगी राक्षसी प्रतिभासि 
मे || ३-१७-१८

इह वा किम् निमित्तम् त्वम् आगता ब्रूहि तत्त्वतः |<br>सा अब्रवीत् वचनम् श्रुत्वा राक्षसी मदन अर्दिता 
|| ३-१७-१९

श्रूयताम् राम वक्ष्यामि तत्त्वार्थम् वचनम् मम |<br>अहम् शूर्पणखा नाम राक्षसी कामरूपिणी || ३-१७-२०<br>
अरण्यम् विचरामि इदम् एका सर्व भयंकरा |

रावणो नाम मे भ्राता यदि ते श्रोत्रम् आगतः || ३-१७-२१<br>वीरो विश्रवसः पुत्रो यदि ते श्रोत्रम् आगतः |

प्रवृद्ध निद्रः च सदा कुंभकर्णो महाबलः || ३-१७-२२<br>विभीषणः तु धर्मात्मा न तु राक्षस चेष्टितः |<br>
प्रख्यात वीर्यौ च रणे भ्रातरौ खर दूषणौ || ३-१७-२३

तान् अहम् समतिक्रान्ता राम त्वा पूर्व दर्शनात् |<br>समुपेता अस्मि भावेन भर्तारम् पुरुषोत्तमम् || ३-१७-२४

अहम् प्रभाव संपन्ना स्वच्छ्हंद बल गामिनी |<br>चिराय भव भर्ता मे सीतया किम् करिष्यसि || ३-१७-२५

विकृता च विरूपा च न सा इयम् सदृशी तव |<br>अहम् एव अनुरूपा ते भार्या रूपेण पश्य माम् || ३-१७-२६

इमाम् विरूपाम् असतीम् करालाम् निर्णत उदरीम् |<br>अनेन सह ते भ्रात्रा भक्षयिष्यामि मानुषीम् || ३-१७-२७

ततः पर्वत शृ.ंगाणि वनानि विविधानि च |<br>पश्यन्सहमयाकामीदण्डकान्विचरिष्यसि - यद्वा -<br>पश्यन् सह मया 
कामी दण्डकान् विचरिष्यसि || ३-१७-२८

इति एवम् उक्तः काकुत्स्थः प्रहस्य मदिर ईक्षणाम् |<br>इदम् वचनम् आरेभे वक्तुम् वाक्य विशारदः || ३-१७-२९

इति वाल्मीकि रामायणे आदि काव्ये अरण्य काण्डे सप्तदशः सर्गः
undefined
undefined
undefined

ततः शूर्पणखाम् दृष्ट्वा ब्रुवन्तीम् परुषम् वचः |<br>अमात्य मध्ये संकृउद्धः परिपप्रच्छ रावणः || ३-३४-१

कः च रामः कथम् वीर्यः किम् रूपः किम् पराक्रमः |<br>किम् अर्थम् दण्डकारण्यम् प्रविष्टः च सुदुस्तरम् || 
३-३४-२

आयुधम् किम् च रामस्य येन ते राक्षसाः हता |<br>खरः च निहतः संख्ये दूषणः त्रिशिराः तथा || ३-३४-३<br>तत् 
त्वम् ब्रूहि मनोज्ञान्गी केन त्वम् च विरूपिता |

इति उक्ता राक्षस इन्द्रेण राक्षसी क्रोध मूर्च्छिता || ३-३४-४<br>ततो रामम् यथा न्यायम् आख्यातुम् उपचक्रमे 
|

दीर्घबाहुः विशालाक्षः चीर कृष्ण अजिन अम्बरः || ३-३४-५<br>कन्दर्प सम रूपः च रामो दशरथ आत्मजः |

शक्र चाप निभम् चापम् विकृष्य कनकांगदम् || ३-३४-६<br>दीप्तान् क्षिपति नाराचान् सर्पान् इव महा विषान् 
|

न आददानम् शरान् घोरान् न मुंचंतम् महाबलम् || ३-३४-७<br>न कार्मुकम् विकर्षन्तम् रामम् पश्यामि संयुगे 
|

हन्यमानम् तु तत् सैन्यम् पश्यामि शर वृष्टिभिः || ३-३४-८<br>इन्द्रेण इव उत्तमम् सस्यम् आहतम् तु अश्म 
वृष्टिभिः |

रक्षसाम् भीम वीर्याणाम् सहस्राणि चतुर्दश || ३-३४-९<br>निहतानि शरैः तीक्ष्णैः तेन एकेन पदातिना |<br>अर्धाधिक 
मुहूर्तेन खरः च सह दूषणः || ३-३४-१०

ऋषीणाम् अभयम् दत्तम् कृत क्षेमाः च दण्डकाः || ३-३४-११<br>एका कथंचित् मुक्ता अहम् परिभूय महात्मना |<br>
स्त्री वधम् शंकमानेन रामेण विदितात्मना || ३-३४-१२

भ्राता च अस्य महातेजा गुणतः तुल्य विक्रमः |<br>अनुरक्तः च भक्तः च लक्ष्मणो नाम वीर्यवान् || ३-३४-१३

अमर्षी दुर्जयो जेता विक्रान्तो बुद्धिमान् बली |<br>रामस्य दक्षिणे बाहुः नित्यम् प्राणो बहिः चरः || ३-३४-१४

रामस्य तु विशालाक्षी पूर्णेन्दु सदृश आनना |<br>धर्म पत्नी प्रिया नित्यम् भर्तृः प्रिय हिते रता || ३-३४-१५

सा सुकेशी सुनासोरुः सुरूपा च यशस्विनी |<br>देवत इव वनस्थ अस्यराजते श्रीर् इव अपरा || ३-३४-१६

तप्त कांचन वर्ण आभा रक्त तुंग नखी शुभा |<br>सीता नाम वरारोहा वैदेही तनु मध्यमा || ३-३४-१७

न एव देवी न गंधर्वा न यक्षी न च किंनरी |<br>तथा रूपा मया नारी दृष्ट पूर्वा महीतले || ३-३४-१८

यस्य सीता भवेत् भार्या यम् च हृष्टा परिष्वजेत् |<br>अति जीवेत् स सर्वेषु लोकेषु अपि पुरंदरात् || ३-३४-१९

सा सुशीला वपुः श्लाघ्या रूपेण अप्रतिमा भुवि |<br>तव अनुरूपा भार्या सा त्वम् च तस्याः पतिः वरः || ३-३४-२०

ताम् तु विस्तीर्ण जघनाम् पीन उत्तुंग पयो धराम् |<br>भार्या अर्थे तु तव आनेतुम् उद्यता अहम् वर आननाम् 
|| ३-३४-२१<br>विरूपिता अस्मि क्रूरेण लक्ष्मणेन महाभुज

ताम् तु दृष्ट्वा अद्य वैदेहीम् पूर्ण चन्द्र निभ आननाम् || ३-३४-२२<br>मन्मथस्य शराणाम् च त्वम् विधेयो 
भविष्यसि |

यदि तस्याम् अभिप्रायो भार्या अर्थे तव जायते |<br>शीघ्रम् उद् ध्रियताम् पादो जयार्थम् इह दक्षिणः || ३-३४-२३

रोचते यदि ते वाक्यम् मम एतत् राक्षसेश्वर |<br>क्रियताम् निर्विशंकेन वचनम् मम रावण || ३-३४-२४

विज्ञाय इह आत्म शक्तिम् च क्रियताम् च महाबल |<br>सीता तव अनवद्यांगी भार्यत्वे राक्षसेश्वर || ३-३४-२५

निशम्य रामेण शरैः अजिह्मगैः<br>हतान् जनस्थान गतान् निशाचरान् |<br>खरम् च दृष्ट्वा निहतम् च दूषणम्<br>
त्वम् अद्य कृत्यम् प्रतिपत्तुम् अर्हसि || ३-३४-२६

इति वाल्मीकि रामायणे आदि काव्ये अरण्य काण्डे चतुर् त्रिंशः सर्गः
undefined
undefined
undefined

ततः पंचवटीम् गत्वा नाना व्याल मृगायुताम् |<br>उवाच भ्रातरम् रामो लक्ष्मणम् दीप्त तेजसम् || ३-१५-१

आगताः स्म यथा उद्दिष्टम् यम् देशम् मुनिः अब्रवीत् |<br>अयम् पंचवटी देशः सौम्य पुष्पित काननः || ३-१५-२

सर्वतः चार्यताम् दृष्टिः कानने निपुणो हि असि |<br>आश्रमः कतर अस्मिन् नः देशे भवति सम्मतः || ३-१५-३

रमते यत्र वैदेही त्वम् अहम् चैव लक्ष्मण |<br>तादृशो दृश्यताम् देशः संनिकृष्ट जलाशयः || ३-१५-४<br>वन 
रामण्यकम् यत्र जल रामण्यकम् तथा |<br>संनिकृष्टम् च यस्मिन् तु समित् पुष्प कुश उदकम् || ३-१५-५

एवम् उक्तः तु रामेण लक्मणः संयत अंजलिः |<br>सीता समक्षम् काकुत्स्थम् इदम् वचनम् अब्रवीत् || ३-१५-६

परवान् अस्मि काकुत्स्थ त्वयि वर्ष शतम् स्थिते |<br>स्वयम् तु रुचिरे देशे क्रियताम् इति माम् वद || ३-१५-७

सुप्रीतः तेन वाक्येन लक्ष्मणस्य महाद्युतिः |<br>विमृशन् रोचयामास देशम् सर्व गुण अन्वितम् || ३-१५-८

स तम् रुचिरम् आक्रम्य देशम् आश्रम कर्मणि |<br>हस्ते गृहीत्वा हस्तेन रामः सौमित्रिम् अब्रवीत् || ३-१५-९

अयम् देशः समः श्रीमान् पुष्पितैर् तरुभिर् वृतः |<br>इह आश्रम पदम् सौम्य यथावत् कर्तुम् अर्हसि || ३-१५-१०

इयम् आदित्य संकाशैः पद्मैः सुरभि गंधिभिः |<br>अदूरे दृश्यते रम्या पद्मिनी पद्म शोभिता || ३-५-११

यथा आख्यातम् अगस्त्येन मुनिना भावितात्मना |<br>इयम् गोदावरी रम्या पुष्पितैः तरुभिर् वृता || ३-१५-१२<br>
हंस कारण्डव आकीर्णा चक्रवाक उपशोभिता |

न अतिदूरे न च आसन्ने मृग यूथ निपीडिता || ३-१५-१३<br>मयूर नादिता रम्याः प्रांशवो बहु कंदराः |<br>दृश्यन्ते 
गिरयः सौम्य फुल्लैः तरुभिर् आवृताः || ३-१५-१४

सौवर्णै राजतैः ताम्रैः देशे देशे च धातुभिः |<br>गवाक्षिता इव आभान्ति गजाः परम भक्तिभिः || ३-१५-१५

सालैः तालैः तमालैः च खर्जूरैः पनसैः द्रुमैः |<br>नीवारैः तिनिशैः चैव पुन्नागैः च उपशोभिताः || ३-१५-१६<br>
चूतैर् अशोकैः तिलकैः केतकैर् अपि चंपकैः |<br>पुष्प गुल्म लता उपेतैः तैः तैः तरुभिर् आवृताः || ३-१५-१७<br>
स्यन्दनैः चंदनैः नीपैः पर्णासैः लकुचैः अपि |<br>धव अश्वकर्ण खदिरैः शमी किंशुक पाटलैः || ३-१५-१८

इदम् पुण्यम् इदम् रम्यम् इदम् बहु मृग द्विजम् |<br>इह वत्स्याम सौमित्रे सार्धम् एतेन पक्षिणा || ३-१५-१९

एवम् उक्तः तु रामेण लक्ष्मणः परवीरहा |<br>अचिरेण आश्रमम् भ्रातुः चकार सुमहाबलः || ३-१५-२०

पर्णशालाम् सुविपुलाम् तत्र संघात मृत्तिकाम् |<br>सुस्तंभाम् मस्करैर् दीर्घैः कृत वंशाम् सुशोभनाम् || 
३-१५-२१<br>शमी शाखाभिः आस्तीर्य धृढ पाशावपाशितम् |<br>कुश काश शरैः पर्णैः सुपरिच्छ्हादिताम् तथा || ३-१५-२२<br>
समीकृत तलाम् रम्याम् चकार सुमहाबलः |<br>निवासम् राघवस्य अर्थे प्रेक्ष्णीयम् अनुत्तमम् || ३-१५-२३

स गत्वा लक्ष्मणः श्रीमान् नदीम् गोदावरीम् तदा |<br>स्नात्वा पद्मानि च आदाय सफलः पुनर् आगतः || ३-१५-२४

ततः पुष्प बलिम् कृत्वा शान्तिम् च स यथाविधि |<br>दर्शयामास रामाय तद् आश्रम पदम् कृतम् || ३-१५-२५

स तम् दृष्ट्वा कृतम् सौम्यम् आश्रमम् सह सीतया |<br>राघवः पर्णशालायाम् हर्षम् आहारयत् परम् || ३-१५-२६

सुसंहृष्टः परिष्वज्य बाहुभ्याम् लक्ष्मणम् तदा |<br>अति स्निग्धम् च गाढम् च वचनम् च इदम् अब्रवीत् || 
३-१५-२७

प्रीतो अस्मि ते महत् कर्म त्वया कृतम् इदम् प्रभो |<br>प्रदेयो यन् निमित्तम् ते परिष्व.ंगो मया कृतः || 
३-१५-२८

भावज्ञेन कृतज्ञेन धर्मज्ञेन च लक्ष्मण |<br>त्वया पुत्रेण धर्मात्मा न संवृत्तः पिता मम || ३-१५-२९

एवम् लक्ष्मणम् उक्त्वा तु राघवो लक्ष्मिवर्धनः |<br>तस्मिन् देशे बहु फले न्यवसत् स सुखम् सुखी || ३-१५-३०

कंचित् कालम् स धर्मात्मा सीतया लक्ष्मणेन च<br>अन्वास्यमानो न्यवसत् स्वर्ग लोके यथा अमरः || ३-१५-३१

इति वाल्मीकि रामायणे आदि काव्ये अरण्य काण्डे पंचदशः सर्गः
undefined
undefined
undefined

दृष्ट्वा आश्रम पदम् शून्यम् रामो दशरथ आत्मजः |<br>रहिताम् पर्णशालाम् च प्रविद्धानि आसनानि च || ३-६१-१<br>
अदृष्ट्वा तत्र वैदेहीम् संनिरीक्ष्य च सर्वशः |<br>उवाच रामः प्राक्रुश्य प्रगृह्य रुचिरौ भुजौ || ३-६१-२

क्व नु लक्ष्मण वैदेही कम् वा देशम् इतो गता |<br>केन आहृता वा सौमित्रे भक्षिता केन वा प्रिया || ३-६१-३

वृक्षेण आवार्य यदि माम् सीते हसितुम् इच्छसि |<br>अलम् ते हसितेन अद्य माम् भजस्व सुदुःखितम् || ३-६१-४

यैः सह क्रीडसे सीते विश्वस्तैः मृग पोतकैः |<br>एते हीनाः त्वया सौम्ये ध्यायन्ति अस्र आविल ईक्षणाः || 
३-६१-५

सीताया रहितो अहम् वै न हि जीवामि लक्ष्मण |<br>वृतम् शोकेन महता सीता हरणजेन माम् || ३-६१-६<br>पर लोके 
महाराजो नूनम् द्रक्ष्यति मे पिता |

कथम् प्रतिज्ञाम् संश्रुत्य मया त्वम् अभियोजितः || ३-६१-७<br>अपूरयित्वा तम् कालम् मत् सकाशम् इह आगतः 
|<br>काम वृत्तम् अनार्यम् माम् मृषा वादिनम् एव च || ३-६१-८<br>धिक् त्वाम् इति परे लोके व्यक्तम् वक्ष्यति 
मे पिता |

विवशम् शोक संतप्तम् दीनम् भग्न मनोरथम् || ३-६१-९<br>माम् इह उत्सृज्य करुणम् कीर्तिः नरम् इव अन्ऋजुम् 
|<br>क्व गच्चसि वरारोहे मा मोत्सृज्य - मा मा उत्सृज्य - सुमध्यमे || ३-६१-१०<br>त्वया विरहितः च अहम् 
त्यक्ष्ये जीवितम् आत्मनः |

इति इव विलपन् रामः सीता दर्शन लालसः || ३-६१-११<br>न ददर्श सुदुःख आर्तो राघवो जनक आत्मजाम् |

अनासादयमानम् तम् सीताम् शोकपरायणम् || ३-६१-१२<br>पंकम् आसाद्य विपुलम् सीदन्तम् इव कुंजरम् |<br>लक्ष्मणो 
रामम् अत्यर्थम् उवाच हित काम्यया || ३-६१-१३

मा विषादम् महाबुद्धे कुरु यत्नम् मया सह |<br>इदम् गिरि वरम् वीर बहु कन्दर शोभितम् || ३-६१-१४

प्रिय कानन संचारा वन उन्मत्ता च मैथिली |<br>सा वनम् वा प्रविष्टा स्यात् नलिनीम् वा सुपुष्पिताम् || ३-६१-१५<br>
सरितम् वा अपि संप्राप्ता मीन वंजुल सेविताम् |

वित्रासयितु कामा वा लीना स्यात् कानने क्वचित् || ३-६१-१६<br>जिज्ञासमाना वैदेही त्वाम् माम् च पुरुषर्षभ 
|<br>तस्या हि अन्वेषणे श्रीमन् क्षिप्रम् एव यतावहे || ३-६१-१७

वनम् सर्वम् विचिनुवो यत्र सा जनक आत्मजा |<br>मन्यसे यदि काकुत्स्थ मा स्म शोके मनः कृथाः || ३-६१-१८

एवम् उक्तः तु सौहार्दात् लक्ष्मणेन समाहितः |<br>सह सौमित्रिणा रामो विचेतुम् उपचक्रमे || ३-६१-१९

तौ वनानि गिरीन् चैव सरितः च सरांसि च |<br>निखिलेन विचिन्वन्तौ सीताम् दशरथ आत्मजौ || ३-६१-२०

तस्य शैलस्य सानूनि शिलाः च शिखराणि च |<br>निखिलेन विचिन्वन्तौ न एव ताम् अभिजग्मतुः || ३-६१-२१

विचित्य सर्वतः शैलम् रामो लक्ष्मणम् अब्रवीत् |<br>न इह पश्यामि सौमित्रे वैदेहीम् पर्वते शुभाम् || ३-६१-२२

ततो दुःख अभिसंतप्तो लक्ष्मणो वाक्यम् अब्रवीत् |<br>विचरन् दण्डक अरण्यम् भ्रातरम् दीप्त तेजसम् || ३-६१-२३

प्राप्स्यसि त्वम् महाप्राज्ञ मैथिलीम् जनक आत्मजाम् |<br>यथा विष्णुः महाबाहुः बलिम् बद्ध्वा महीम् इमाम् 
|| ३-६१-२४

एवम् उक्तः तु वीरेण लक्ष्मणेन स राघवः |<br>उवाच दीनया वाचा दुःख अभिहत चेतनः || ३-६१-२५

वनम् सुविचितम् सर्वम् पद्मिन्यः फुल्ल पंकजाः |<br>गिरिः च अयम् महाप्राज्ञ बहु कन्दर निर्झरः |<br>न हि 
पश्यामि वैदेहीम् प्राणेभ्यो अपि गरीयसीम् || ३-६१-२६

एवम् स विलपन् रामः सीता हरण कर्शितः |<br>दीनः शोक समाविष्टो मुहूर्तम् विह्वलो अभवत् || ३-६१-२७

स विह्वलित सर्व अंगो गत बुद्धिः विचेतनः |<br>निषसाद आतुरो दीनो निःश्वस्य अशीतम् आयतम् || ३-६१-२८

बहुशः स तु निःश्वस्य रामो राजीव लोचनः |<br>हा प्रिये ति विचुक्रोश बहुशो बाष्प गद्गदः || ३-६१-२९

तम् सान्त्वयामास ततो लक्ष्मणः प्रिय बान्धवम् |<br>बहु प्रकारम् शोक आर्तः प्रश्रितः प्रश्रित अंजलिः || 
३-६१-३०

अनादृत्य तु तत् वाक्यम् लक्ष्मण ओष्ठ पुट च्युतम् |<br>अपश्यन् ताम् प्रियाम् सीताम् प्राक्रोशत् स पुनः 
पुनः || ३-६१-३१

इति वाल्मीकि रामायणे आदि काव्ये अरण्य काण्डे एक षष्टितमः सर्गः
undefined
undefined
undefined

			ॐ शान्ति शान्ति शान्तिः

	<audio controls="" preload="none">
		<source src="./media/Aranyakanda-1.mp3" type="audio/mpeg">
	</audio>


प्रविश्य तु महारण्यं दण्डकारण्यमात्मवान् |<br>
रामो ददर्श दुर्धर्षस्तापसाश्रममण्डलम् || ३-१-१

	<audio controls="" preload="none">
		<source src="./media/Aranyakanda-2.mp3" type="audio/mpeg">
	</audio>


कुशचीरपरिक्षिप्तं ब्राह्म्यां लक्ष्यासमावृतम् |<br>
यथा प्रदीप्तं दुर्दर्शं गगने सूर्यमण्डलम् || ३-१-२

	<audio controls="" preload="none">
		<source src="./media/Aranyakanda-3.mp3" type="audio/mpeg">
	</audio>


शरण्यं सर्वभूतानां सुसंमृष्टाजिरं सद |<br>
मृगैर्बहुभिराकीर्णं पक्षिसंमैः समातम् || ३-१-३

	<audio controls="" preload="none">
		<source src="./media/Aranyakanda-4 &amp; 5.mp3" type="audio/mpeg">
	</audio>


पूजितं चोपनृत्तं च नित्यमप्सरसाम् गणैः |<br>
विशालैरग्निशरणैः स्रुग्भाण्डैरजिनैः कुशैः || ३-१-४<br>
समिद्भिस्तोयकलशैः फलमूलश्च शोभितम् |<br>
आरण्यैः च महा वृक्षैः पुण्यैः स्वादु फलैर् वृतम् || ३-१-५

	<audio controls="" preload="none">
		<source src="./media/Aranyakanda-6.mp3" type="audio/mpeg">
	</audio>


बलिहोमार्चितं पुण्यं ब्रह्मघोषनिनादितम् |<br>
पुष्पैश्चान्यैः परिक्षिप्तं पद्मिन्या च सपद्मया || ३-१-६

	<audio controls="" preload="none">
		<source src="./media/Aranyakanda-7.mp3" type="audio/mpeg">
	</audio>


फलमूलाशनैर्दान्तैस्चीरकृष्णाजिनाम्बरैः |<br>
सूर्यवैश्वानराभश्च पुराणैर्मुनिभिर्युतम् || ३-१-७

	<audio controls="" preload="none">
		<source src="./media/Aranyakanda-8.mp3" type="audio/mpeg">
	</audio>


पुण्यैश्च नियताहारैः शोभितं परमर्षिभिः |<br>
तद् ब्रह्मभवनप्रख्यां ब्रह्मघोषनिनादितम् || ३-१-८

	<audio controls="" preload="none">
		<source src="./media/Aranyakanda-9.mp3" type="audio/mpeg">
	</audio>


ब्रह्मविर्भिर्महाभागैर्ब्राह्मणैरुपशोभितम् |<br>
तद्दृष्ट्वा राघवः श्रीमांस्तापसाश्रममण्डलम् || ३-१-९<br>
अभ्यगच्छन्महातेजा विज्यं कृत्वा महद्धनुः |

	<audio controls="" preload="none">
		<source src="./media/Aranyakanda-10.mp3" type="audio/mpeg">
	</audio>


दिव्यज्ञानोपपन्नास्ते रामं दृष्ःट्वा महर्षयः || ३-१-१०<br>
अभिजग्मुस्तदा प्रीता वैदेहीं च यशस्विनीम् |

	<audio controls="" preload="none">
		<source src="./media/Aranyakanda-11 &amp; 12.mp3" type="audio/mpeg">
	</audio>


ते तु सोममिवोद्यन्तं द्इष्ट्वा वै धर्मचारिणम् || ३-१-११<br>
लक्ष्मणं चैव दृष्ट्वातु वैदेहीं च यशस्विनीम् |<br>
मङ्गलानि प्रयञ्जानाः प्रत्यगृह्णान् दृढव्रताः || ३-१-१२

	<audio controls="" preload="none">
		<source src="./media/Aranyakanda-13.mp3" type="audio/mpeg">
	</audio>


रूपसंहननं लक्ष्मीं सौकुमार्यं सुवेषताम् |<br>
ददृशुर्विस्मिताकारा रामस्य वनवासिनः || ३-१-१३

	<audio controls="" preload="none">
		<source src="./media/Aranyakanda-14.mp3" type="audio/mpeg">
	</audio>


वैदेहीं लक्ष्मणं रामं नेत्रैरनिमिषैरिव |<br>
आश्चरभूतान् ददृशुः सर्वे ते पनवासिनः || ३-१-१४

	<audio controls="" preload="none">
		<source src="./media/Aranyakanda-15.mp3" type="audio/mpeg">
	</audio>


आत्रैनं हि महाभागाः सर्वभूतहिते रताः |<br>
अतिथिं पर्णशालायां राघवं संन्यवेशयन् || ३-१-१५

	<audio controls="" preload="none">
		<source src="./media/Aranyakanda-16.mp3" type="audio/mpeg">
	</audio>


ततो रामस्य सत्कृत्य विधिना पावकोपमाः |<br>
अजह्रुस्ते महाभागाः सलिलं धर्मचारिणः || ३-१-१६

	<audio controls="" preload="none">
		<source src="./media/Aranyakanda-17.mp3" type="audio/mpeg">
	</audio>


मङ्गलानि प्रयुञ्जना मुदा परमया युताः |<br>
मूलं पुष्पं फलं सर्वमाश्रमं च महात्मनः || ३-१-१७<br>
निवेदयित्वा ध्र्मज्ञास्ते तु प्राञ्जलयोऽब्रुवन् |

	<audio controls="" preload="none">
		<source src="./media/Aranyakanda-18.mp3" type="audio/mpeg">
	</audio>


धर्मपालो जनस्यास्य शरण्यश्च महायशाः || ३-१-१८<br>
पूजनीयश्च मान्यश्च राजा दण्डधरो गुरुः |

	<audio controls="" preload="none">
		<source src="./media/Aranyakanda-19.mp3" type="audio/mpeg">
	</audio>


इन्द्रस्यव चतुर्भागः प्रजा रक्षति राघव || ३-१-१९<br>
राजा तस्माद् वरान् भोगान् रम्यान् भुङ्कै नम |

	<audio controls="" preload="none">
		<source src="./media/Aranyakanda-20.mp3" type="audio/mpeg">
	</audio>


ते वयं भवता रक्ष्या भवद्विषयवासिनः |<br>
नगरस्थो वनस्थोवा त्वं नो राजा जनेश्वरः || ३-१-२०

	<audio controls="" preload="none">
		<source src="./media/Aranyakanda-21.mp3" type="audio/mpeg">
	</audio>


न्यस्तदण्डा वयं राजञ्जितक्रोधा जित्रेन्द्रियाः |<br>
रक्षणीयास्त्वया श्श्वद्गर्भभूतास्तपोधनाः || ३-१-२१

	<audio controls="" preload="none">
		<source src="./media/Aranyakanda-22.mp3" type="audio/mpeg">
	</audio>


एवमुक्त्वा फलैर्मुलैह् पुष्पैरन्यैश्च राघवम् |<br>
वन्यैश्च विविधाहारैः सलक्ष्मणमपूजयन् || ३-१-२२

	<audio controls="" preload="none">
		<source src="./media/Aranyakanda-23.mp3" type="audio/mpeg">
	</audio>


तथान्ये तापसाः सिद्धा रामं वैश्वानरोपमाः |<br>
न्यायवृत्ता यथान्यायं तर्पयामासुरीश्वरम् || ३-१-२३

इति वाल्मीकि रामायणे आदि काव्ये अरण्य काण्डे प्रथमः सर्गः
undefined
undefined
undefined

तम् शब्दम् अवसुप्तस्य जटायुः अथ शुश्रुवे |<br>निरैक्षत् रावणम् क्षिप्रम् वैदेहीम् च ददर्श सः || ३-५०-१

ततः पर्वत शृंग आभः तीक्ष्ण तुण्डः खग उत्तमः |<br>वनस्पति गतः श्रीमान् व्याजहार शुभाम् गिरम् || ३-५०-२

दशग्रीव स्थितो धर्मे पुराणे सत्य संश्रयः |<br>भ्रातः सः त्वम् निन्दितम् कर्म कर्तुम् न अर्हसि संप्रताम् 
||३-५०-३<br>जटायुः नाम नाम्ना अहम् गृध्र राजो महाबलः |

राजा सर्वस्य लोकस्य महेन्द्र वरुण उपमः || ३-५०-४<br>लोकानाम् च हिते युक्तो रामो दशरथ आत्मजः |

तस्य एषा लोक नाथस्य धर्म पत्नी यशस्विनी || ३-५०-५<br>सीता नाम वरारोहा याम् त्वम् हर्तुम् इह इच्छसि |

कथम् राजा स्थितो धर्मे पर दारान् परामृशेत् || ३-५०-६<br>रक्षणीया विशेषेण राज दारा महाबलः |

निवर्तय गतिम् नीचाम् पर दार अभिमर्शनात् || ३-५०-७<br>न तत् समाचरेत् धीरो यत् परो अस्य विगर्हयेत् |<br>
यथा आत्मनः तथा अन्येषाम् दारा रक्ष्या विमर्शनात् || ३-५०-८

अर्थम् वा यदि वा कामम् शिष्टाः शास्त्रेषु अनागतम् |<br>व्यवस्यन्ति अनु राजानम् धर्मम् पौलस्त्य नंदन 
|| ३-५०-९

राजा धर्मः च कामः च द्रव्याणाम् च उत्तमो निधिः |<br>धर्मः शुभम् वा पापम् वा राज मूलम् प्रवर्तते || ३-५०-१०

पाप स्वभावः चपलः कथम् त्वम् रक्षसाम् वर |<br>ऐश्वर्यम् अभिसंप्राप्तो विमानम् इव दुष्कृती || ३-५०-११

काम स्वभावो यः सः असौ न शक्यः तम् प्रमार्जितुम् |<br>न हि दुष्ट आत्मनाम् आर्यम् आवसति आलये चिरम् || 
३-५०-१२

विषये वा पुरे वा ते यदा रामो महाबलः |<br>न अपराध्यति धर्मात्मा कथम् तस्य अपराध्यसि || ३-५०-१३

यदि शूर्पणखा हेतोः जनस्थान गतः खरः |<br>अतिवृत्तो हतः पूर्वम् रामेण अक्लिष्ट कर्मणा || ३-५०-१४<br>अत्र 
ब्रूहि यथा तत्त्वम् को रामस्य व्यतिक्रमः |<br>यस्य त्वम् लोक नाथस्य हृत्वा भार्याम् गमिष्यसि || ३-५०-१५

क्षिप्रम् विसृज वैदेहीम् मा त्वा घोरेण चक्षुषा |<br>दहेत् दहनभूतेन वृत्रम् इन्द्र अशनिः यथा || ३-५०-१६

सर्पम् आशीविषम् बद्ध्वा वस्त्र अन्ते न अवबुध्यसे |<br>ग्रीवायाम् प्रतिमुक्तम् च काल पाशम् न पश्यसि || 
३-५०-१७

स भारः सौम्य भर्तव्यो यो नरम् न अवसादयेत् |<br>तत् अन्नम् अपि भोक्तव्यम् जीर्यते यत् अनामयम् || ३-५०-१८

यत् कृत्वा न भवेत् धर्मो न कीर्तिः न यशः ध्रुवम् |<br>शरीरस्य भवेत् खेदः कः तत् कर्म समाचरेत् || ३-५०-१९

षष्टि वर्ष सहस्राणि जातस्य मम रावण |<br>पितृ पैतामहम् राज्यम् यथावत् अनुतिष्ठतः || ३-५०-२०

वृद्धो अहम् त्वम् युवा धन्वी स रथः कवची शरी |<br>न च अपि आदाय कुशली वैदेहीम् न गमिष्यसि || ३-५०-२१

न शक्तः त्वम् बलात् हर्तुम् वैदेहीम् मम पश्यतः |<br>हेतुभिः न्याय संयुक्तैः ध्रुवाम् वेद श्रुतीम् इव 
|| ३-५०-२२

युध्यस्व यदि शूरो असि मुहूर्तम् तिष्ठ रावण |<br>शयिष्यसे हतो भूमौ यथा पूर्वम् खरः तथा || ३-५०-२३

असकृत् संयुगे येन निहता दैत्य दानवाः |<br>न चिरात् चीर वासाः त्वाम् रामो युधि वधिष्यति || ३-५०-२४

किम् नु शक्यम् मया कर्तुम् गतौ दूरम् नृप आत्मजौ |<br>क्षिप्रम् त्वम् नश्यसे नीच तयोः भीतो न संशयः || 
३-५०-२५

न हि मे जीवमानस्य नयिष्यसि शुभाम् इमाम् |<br>सीताम् कमल पत्र अक्षीम् रामस्य महषीम् प्रियाम् || ३-५०-२६

अवश्यम् तु मया कार्यम् प्रियम् तस्य महात्मनः |<br>जीवितेन अपि रामस्य तथा दशरथस्य च || ३-५०-२७

तिष्ठ तिष्ठ दशग्रीव मुहूर्तम् पश्य रावण |<br>वृन्तात् इव फलम् त्वाम् तु पातयेयम् रथ उत्तमात् |<br>युद्ध 
आतिथ्यम् प्रदास्यामि यथा प्राणम् निशा चर || ३-५०-२८

इति वाल्मीकि रामायणे आदि काव्ये अरण्य काण्डे पंचाशः सर्गः
undefined
undefined
undefined

एवम् अस्मि तदा मुक्तः कथंचित् तेन संयुगे |<br>
इदानीम् अपि यत् वृत्तम् तत् शृउणुष्व यत् उत्तरम् || ४-३९-१

राक्षाभ्याम् अहम् द्वाभ्याम् अनिर्विण्णः तथा कृतः |<br>
सहितो मृग रूपाभ्याम् प्रविष्टो दँडका वने || ४-३९-२

दीप्त जिह्वो महादंष्ट्रः तीक्ष्ण शृंगो महाबलः |<br>
व्यचरन् दँडाकारण्यम् मांस भक्षो महामृगः || ४-३९-३

अग्निहोत्रेषु तीर्थेषु चैत्य वृक्षेषु रावण |<br>
अत्यन्त घोरो व्यचरन् तापसान् संप्रधर्षयन् || ४-३९-४

निहत्य दँडकारण्ये तापसान् धर्मचरिणः |<br>
रुधिराणि पिबन्तः तेषाम् तन् मांसानि च भक्षयन् || ४-३९-५

ऋषि माअंस अशनः क्रूरः त्रासयन् वनगोचरान् |<br>
तदा रुधिर मत्तो अहम् व्यचरन् दँडका वनम् || ४-३९-६

तदा अहम् दँडकारण्ये विचरन् धर्म दूषकः |<br>
आसादयम् तदा रामम् तापसम् धर्मम् आश्रितम् || ४-३९-७<br>
वैदेहि च महाभागाम् लक्ष्मणम् च महरथम् |

तापसम् नियत आहारम् सर्व बूत हिते रतम् || ४-३९-८<br>
सः अहम् वन गतम् रामम् परिभूय महाबलम् |<br>
तापसो अयम् इति ज्ञात्वा पूर्व वैरम् अनुस्मरन् || ४-३९-९<br>
अभ्यधावम् सुसंक्रुद्धः तीक्ष्ण शृंगो मृग आकृतिः |<br>
जिघांसुः अकृतप्रज्ञः तम् प्रहारम् अनुस्मरन् || ४-३९-१०

तेन त्यक्ताः त्रयो बाणाः शिताः शत्रु निबर्हणाः |<br>
विकृष्य सुमहत् चापम् सुपर्ण अनिल तुल्य गाः || ४-३९-११

ते बाणा वज्र संकाशाः सुघोरा रक्त भोजनाः |<br>
आजग्मुः सहिताः सर्वे त्रयः संनतपर्वणः || ४-३९-१२

पराक्रमज्ञो रामस्य शठो दृष्ट भयः पुरा |<br>
समुत्क्रांतः ततः मुक्तः तौ उभौ राक्षसौ हतौ || ४-३९-१३

शरेण मुक्तो रामस्य कथंचित् प्राप्यजीवितम् |<br>
इह प्रव्राजितो युक्तः तापसो अहम् समाहितः || ४-३९-१४

वृक्षे वृक्षे हि पश्यामि चीर कृष्ण अजिन अंबरम् |<br>
गृहीत धनुषम् रामम् पाश हस्तम् इव अंतकम् || ४-३९-१५

अपि राम सहस्राणि भीतः पश्यामि रावण |<br>
राम भूतम् इदम् सर्वम् अरण्यम् प्रतिभाति मे || ४-३९-१६

रामम् एव हि पश्यामि रहिते राक्षसेश्वर |<br>
दृष्ट्वा स्वप्न गतम् रामम् उद् भ्रमामि विचेतनः || ४-३९-१७

र कार अदीनि नामानि राम त्रस्तस्य रवण |<br>
रत्नानि च रथाः च एव वित्रासम् जनयन्ति मे || ४-३९-१८

अहम् तस्य प्रभावज्ञो न युद्धम् तेन ते क्षमम् |<br>
बलिम् वा नमुचिं वा अपि हन्यद्धि रघुन्ंअंदन || ४-३९-१९

रणे रामेण युद्ध्स्व क्षमाम् वा कुरु रावण |<br>
न ते राम कथा कार्या यदि माम् द्रष्टुम् इच्छसि || ४-३९-२०

बहवः साधवो लोके युक्ता धर्मम् अनुष्टिताः |<br>
परेषाम् अपराधेन विनष्टाः स परिच्छदाः || ४-३९-२१

सः अहम् पर अपराधेन विनाशेयम् निशाचर |<br>
कुरु यत् ते क्षमम् तत् त्वम् अहम् त्वाम् न अनुयामि वै || ४-३९-२२

रामः च हि महातेजा महासत्त्वो महाबलः |<br>
अपि राक्षस लोकस्य भवेत् अन्तकरो अपि हि || ४-३९-२३

यदि शूर्पणखा हेतोः जनस्थान गत खरः |<br>
अति वृत्तो हतः पूर्वम् रामेण अक्लिष्ट कर्मणा |<br>
अत्र ब्रूहि यथावत् त्वम् को रामस्य व्यतिक्रमः || ४-३९-२४

इदम् वचो बन्धु हित अर्थिना मया<br>
यथा उच्यमानम् यदि न अभिपत्स्यसे |<br>
स बान्धवः त्यक्ष्यसि जीवितम् रणे<br>
हतो अद्य रामेण शरैः जिह्मगैः || ४-३९-२५

इति वाल्मीकि रामायणे आदि काव्ये अरण्य काण्डे एकोन चत्वारिंशः सर्गः
undefined
undefined
undefined

तम् तथा शोक संतप्तम् विलपंतम् अनाथवत् |<br>
मोहेन महता आविष्टम् परिद्यूनम् अचेतनम् || ४-६६-१<br>
ततः सौमित्रिः आश्वास्य मुहूर्तात् इव लक्ष्मणः |<br>
रामम् संबोधयामास चरणौ च अभिपीडयन् || ४-६६-२

महता तपसा राम महता च अपि कर्मणा |<br>
राज्ञा दशरथेन असि लब्धो अमृतम् इव अमरैः || ४-६६-३

तव चैव गुणैः बद्धः त्वत् वियोगात् महिपतिः |<br>
राजा देवत्वम् आपन्नो भरतस्य यथा श्रुतम् || ४-६६-४

यदि दुःखम् इदम् प्राप्तम् काकुत्स्थ न सहिष्यसे |<br>
प्राकृतः च अल्प सत्त्वः च इतरः कः सहिष्यति || ४-६६-५

आश्वसिहि नरश्रेष्ठ प्राणिनः कस्य न आपद |<br>
संस्पृशन्ति अग्निवत् राजन् क्षणेन व्यपयान्ति च || ४-६६-६

दुःखितो हि भवान् लोकान् तेजसा यदि धक्ष्यते |<br>
आर्ताः प्रजा नर व्याघ्र क्व नु यास्यन्ति निर्वृतिम् || ४-६६-७

लोक स्वभाव एव एष ययातिः नहुष आत्मजः |<br>
गतः शक्रेण सालोक्यम् अनयः तम् समस्पृशत् || ४-६६-८

महाऋषि यः वसिष्ठः तु यः पितुः नः पुरोहितः |<br>
अह्ना पुत्र शतम् जज्ञे तथैव अस्य पुनर् हतम् || ४-६६-९

या च इयम् जगतो माता सर्व लोक नमस्कृता |<br>
अस्याः च चलनम् भूमेः दृश्यते कोसलेश्वर || ४-६६-१०

यौ धर्मौ जगताम् नेत्रे यत्र सर्वम् प्रतिष्ठितम् |<br>
आदित्य चन्द्रौ ग्रहणम् अभ्युपेतौ महाबलौ || ४-६६-११

सुमहान्ति अपि भूतानि देवाः च पुरुष ऋषभ |<br>
न दैवस्य प्रमुंचन्ति सर्व भूतानि देहिनः || ४-६६-१२

शक्र आदिषु अपि देवेषु वर्तमानौ नय अनयौ |<br>
श्रूयेते नर शार्दूल न त्वम् व्यथितुम् अर्हसि || ४-६६-१३

हृतायाम् अपि वैदेह्याम् नष्टायाम् अपि राघव |<br>
शोचितुम् न अर्हसे वीर यथा अन्यः प्राकृतः तथा || ४-६६-१४

त्वत् विधा नहि शोचन्ति सततम् सर्व दर्शिनः |<br>
सुमहत्सु अपि कृच्छ्रेषु राम अनिर्विण्ण दर्शनाः || ४-६६-१५

तत्त्वतो हि नरश्रेष्ठ बुद्ध्या समनुचिंतय |<br>
बुद्ध्या युक्ता महाप्राज्ञा विजानन्ति शुभ अशुभे || ४-६६-१६

अदृष्ट गुण दोषाणाम् अधृवाणाम् च कर्मणाम् |<br>
न अंतरेण क्रियाम् तेषाम् फलम् इष्टम् च वर्तते || ४-६६-१७

माम् एवम् हि पुरा वीर त्वम् एव बहुशो उक्तवान् |<br>
अनुशिष्यात् हि को नु त्वाम् अपि साक्षात् बृहस्पतिः || ४-६६-१८

बुद्धिः च ते महाप्राज्ञ देवैः अपि दुर्अन्वया |<br>
शोकेन अभिप्रसुप्तम् ते ज्ञानम् सम्बोधयामि अहम् || ४-६६-१९

दिव्यम् च मानुषम् च एवम् आत्मनः च पराक्रमम् |<br>
इक्ष्वाकु वृषभ अवेक्ष्य यतस्व द्विषताम् वधे || ४-६६-२०

ओर्

किम् ते सर्व विनाशेन कृतेन पुरुष ऋषभ |<br>
तम् एव तु रिपुम् पापम् विज्ञाय उद्धर्तुम् अर्हसि || ४-६६-२१

इति वाल्मीकि रामायणे आदि काव्ये अरण्य काण्डे षट्स् षष्टितमः सर्गः
undefined
undefined
undefined

आश्रमम् प्रति याते तु खरे खर पराक्रमे |<br>तान् एव औत्पातिकान् रामः सह भ्रात्रा ददर्श ह || ३-२४-१

तान् उत्पातान् महाघोरान् रामो दृष्ट्वा अति अमर्षण |<br>प्रजानाम् अहितान् दृष्ट्वा वाक्यम् लक्ष्मणम् 
अब्रवीत् || ३-२४-२

इमान् पश्य महाबाहो सर्व भूत अपहारिणः |<br>समुत्थितान् महा उत्पातान् संहर्तुम् सर्व राक्षसान् || ३-२४-३

अमी रुधिर धाराः तु विसृजंतो खर स्वनाः |<br>व्योम्नि मेघा निवर्तन्ते परुषा गर्दभ अरुणाः || ३-२४-४

स धूमाः च शराः सर्वे मम युद्ध अभिनन्दिताः |<br>रुक्म पृष्ठानि चापानि विचेष्टन्ते विचक्षण || ३-२४-५

यादृशा इह कूजन्ति पक्षिणो वन चारिणः |<br>अग्रतो नः भयम् प्राप्तम् संशयो जीवितस्य च || ३-२४-६

संप्रहारः तु सुमहान् भविष्यति न संशयः |<br>अयम् आख्याति मे बाहुः स्फुरमाणो मुहुर् मुहुः || ३-२४-७<br>
संनिकर्षे तु नः शूर जयम् शत्रोः पराजयम् |<br>सुप्रभम् च प्रसन्नम् च तव वक्त्रम् हि लक्ष्यते || ३-२४-८

उद्यतानाम् हि युद्धार्थम् येषाम् भवति लक्ष्मणः |<br>निष्प्रभम् वदनम् तेषाम् भवति आयुः परिक्षयः || ३-२४-९

रक्षसाम् नर्दताम् घोरः श्रूयते अयम् महाध्वनिः |<br>आहतानाम् च भेरीणाम् राक्षसैः क्रूर कर्मभिः || ३-२४-१०

अनागत विधानम् तु कर्तव्यम् शुभम् इच्छ्हता |<br>आपदम् शंकमानेन पुरुषेण विपश्चिता || ३-२४-११

तस्मात् गृहीत्वा वैदेहीम् शर पाणिः धनुर् धरः |<br>गुहाम् आश्रय शैलस्य दुर्गाम् पादप संकुलाम् || ३-२४-१२

प्रतिकूलितुम् इच्छ्हामि न हि वाक्यम् इदम् त्वया |<br>शापितो मम पादाभ्याम् गम्यताम् वत्स मा चिरम् || 
३-२४-१३

त्वम् हि शूरः च बलवान् हन्या एतान् न संशयः |<br>स्वयम् निहन्तुम् इच्छ्हमि सर्वान् एव निशाचरान् || ३-२४-१४

एवम् उक्तः तु रामेण लक्ष्मणः सह सीतया |<br>शरान् आदाय चापम् च गुहाम् दुर्गाम् समाश्रयत् || ३-२४-१५

तस्मिन् प्रविष्टे तु गुहाम् लक्ष्मणे सह सीतया |<br>हन्त निर्युक्तम् इति उक्त्वा रामः कवचम् आविशत् || 
३-२४-१६

स तेन अग्नि निकाशेन कवचेन विभूषितः |<br>बभूव रामः तिमिरे महान् अग्निर् इव उत्थितः || ३-२४-१७

स चापम् उद्यम्य महत् शरान् आदाय वीर्यवान् |<br>संबभूव अवस्थितः तत्र ज्या स्वनैः पूरयन् दिशः || ३-२४-१८

ततो देवाः सगन्धर्वाः सिद्धाः च सह चारणैः |<br>समेयुः च महात्मनो युद्ध दर्शन कांक्षया || ३-२४-१९

ऋषयः च महात्मनो लोके ब्रह्मर्षि सत्तमाः |<br>समेत्य च ऊचुः सहिताः ते अन्योन्यम् पुण्य कर्मणः || ३-२४-२०

स्वस्ति गो ब्राह्मणानाम् च लोकानाम् च इति संस्थिताः |<br>जयताम् राघवो युद्धे पौलस्त्यान् रजनी चरान् 
|| ३-२४-२१<br>चक्र हस्तो यथा युद्धे सर्वान् असुर पु.ंगवान् |

एवम् उक्त्वा पुनः प्र ऊचुः आलोक्य च परस्परम् || ३-२४-२२<br>चतुर्दश सहस्राणि रक्षसाम् भीम कर्मणाम् |<br>
एकः च रामो धर्मात्मा कथम् युद्धम् भविष्यति || ३-२४-२३

इति राजर्षयः सिद्धाः स गणाः च द्विजर्षभाः |<br>जात कौतूहलात् तस्थुर् विमानस्थाः च देवता || ३-२४-२४

आविष्टम् तेजसा रामम् स.ंग्राम शिरसि स्थितम् |<br>दृष्ट्वा सर्वाणि भूतानि भयात् विव्यथिरे तदा || ३-२४-२५

रूपम् अप्रतिमम् तस्य रामस्य अक्लिष्ट कर्मणः |<br>बभूव रूपम् क्रुद्धस्य रुद्रस्य इव महात्मनः || ३-२४-२६

इति संभाष्यमाणो तु देव गंधर्व चारणैः |<br>ततो गंभीर निर्ह्रादम् घोर चर्म आयुध ध्वजम् ||३-२४-२७<br>अनीकम् 
यातुधानानाम् समन्तात् प्रत्यदृश्यत |<br>वीर आलापान् विसृजताम् अन्योन्यम् अभिगच्छ्हताम् || ३-२४-२८<br>
चापानि विस्फरयताम् जृंभताम् च अपि अभीक्ष्णशः |<br>विप्रघुष्ट स्वनानाम् च दुंदुभीम् च अपि निघ्नताम् || 
३-२४-२९

तेषाम् सुतुमुलः शब्दः पूरयामास तद् वनम् |<br>तेन शब्देन वित्रस्ताः श्वापदा वन चारिणः || ३-२४-३०<br>दुद्रुवुः 
यत्र निःशब्दम् पृष्ठतो न अवलोकयन् |

तत् च अनीकम् महावेगम् रामम् समनुवर्तत || ३-२४-३१<br>घृत नाना प्रहरणम् गंभीरम् सागरोपमम् |

रामो अपि चारयन् चक्षुः सर्वतो रण पण्डितः || ३-२४-३२<br>ददर्श खर सैन्यम् तत् युद्ध अभिमुखो गतः |

वितत्य च धनुर् भीमम् तूण्याः च उद्धृत्य सायकान् || ३-२४-३३<br>क्रोधम् आहारयत् तीव्रम् वधार्थम् सर्व 
रक्षसाम् |

दुष्प्रेक्ष्यश्चाभवत्क्रुद्धोयुगान्ताग्निरिवज्वलन् - यद्वा -<br>दुष्प्रेक्ष्यः च अभवत् क्रुद्धो युगान्त 
अग्निः इव ज्वलन् || ३-२४-३४<br>तम् दृष्ट्वा तेजसा आविष्टम् प्राव्यथन् वन देवताः |

तस्य रुष्ट्स्य रूपम् तु रामस्य ददृशे तदा |<br>दक्षस्य इव क्रतुम् हन्तुम् उद्यतस्य पिनाकिनी || ३-२४-३५

तत् कार्मुकैः आभरणैः रथैः च<br>तत् वर्माभिः च अग्नि समान वर्णैः |<br>बभूव सैन्यम् पिशित अशनिनाम्<br>
सूर्य उदये नीलम् इव अभ्र जालम् || ३-२४-३६

इति वाल्मीकि रामायणे आदि काव्ये अरण्य काण्डे चतुर् विंशः सर्गः
undefined
undefined
undefined

कदाचित् अपि अहम् वीर्यात् पर्यटन् पृथिवीम् इमाम् |<br>
बलम् नाग सहस्रस्य धारयन् पर्वतोपमः || ३-३८-१<br>
नील जीमूत संकाशः तप्त कांचन कुण्डलः |<br>
भयम् लोकस्य जनयन् किरीटी परिघ आयुधः || ३-३८-२<br>
व्यचरम् दण्डक अरण्यम् ऋषि मांसानि भक्षयन् |

विश्वामित्रो अथ धर्मात्मा मत् वित्रस्तो महामुनिः || ३-३८-३<br>
स्वयम् गत्वा दशरथम् नरेन्द्रम् इदम् अब्रवीत् |

अयम् रक्षतु माम् रामः पर्व काले समाहितः || ३-३८-४<br>
मारीचात् मे भयम् घोरम् समुत्पन्नम् नरेश्वर |

इति एवम् उक्तो धर्मात्मा राजा दशरथः तदा || ३-३८-५<br>
प्रत्युवाच महाभागम् विश्वामित्रम् महामुनिम् |

ऊन द्वादश वर्षो अयम् अकृत अस्त्रः च राघवः || ३-३८-६<br>
कामम् तु मम यत् सैन्यम् मया सह गमिष्यति |

बलेन चतुरंगेण स्वयम् एत्य निशाचरम् || ३-३८-७<br>
वधिष्यामि मुनिश्रेष्ठ शत्रुम् तव यथा ईप्सितम् |

] एवम् उक्तः स तु मुनी राजानम् इदम् अब्रवीत् || ३-३८-८<br>
रामात् न अन्यत् बलम् लोके पर्याप्तम् तस्य रक्षसः |

देवतानाम् अपि भवान् समरेषु अभिपालकः || ३-३८-९<br>
आसीत् तव कृते कर्म त्रिलोक विदितम् नृप |

कामम् अस्ति महत् सैन्यम् तिष्टतु इह परंतप || ३-३८-१०<br>
बालो अपि एष महातेजाः समर्थः तस्य निग्रहे |<br>
गमिष्ये रामम् आदाय स्वस्ति ते अस्तु परंतपः || ३-३८-११

इति एवम् उक्त्वा स मुनिः तम् आदाय नृपात्मजम् |<br>
जगाम परम प्रीतो विश्वामित्रः स्वम् आश्रमम् || ३-३८-१२

तम् तदा दण्डकारण्ये यज्ञम् उद्दिश्य दीक्षितम् |<br>
बभूव उपस्थितो रामः चित्रम् विस्फारयन् धनुः || ३-३८-१३

अजात व्यंजनः श्रीमान् बालः श्यामः शुभेक्षणः |<br>
एक वस्त्र धरो धन्वी शिखी कनक मालया || ३-३८-१४<br>
शोभयन् दण्डकारण्यम् दीप्तेन स्वेन तेजसा |<br>
अदृश्यत तदा रामो बाल चन्द्र इव उदितः || ३-३८-१५

ततो अहम् मेघ संकाशः तप्त कांचन कुण्डलः |<br>
बली दत्त वरो दर्पात् आजगाम आश्रम अंतरम् || ३-३८-१६

तेन दृष्टः प्रविष्टो अहम् सहसा एव उद्यत आयुधः |<br>
माम् तु दृष्ट्वा धनुः सज्यम् असम्भ्रान्तः चकार ह || ३-३८-१७

अवजानन् अहम् मोहात् बालो अयम् इति राघवम् |<br>
विश्वामित्रस्य ताम् वेदिम् अभ्यधावम् कृत त्वरः || ३-३८-१८

तेन मुक्तः ततो बाणः शितः शत्रु निबर्हणः |<br>
तेन अहम् ताडितः क्षिप्तः समुद्रे शत योजने || ३-३८-१९

न इच्छता तात माम् हन्तुम् तदा वीरेण रक्षितः |<br>
रामस्य शर वेगेन निरस्तो भ्रान्त चेतनः || ३-३८-२०

पातितो अहम् तदा तेन गंभीरे सागर अंभसि |<br>
प्राप्य संज्ञाम् चिरात् तात लंकाम् प्रति गतः पुरीम् || ३-३८-२१

एवम् अस्मि तदा मुक्तः सहायाः ते - शायास्तु - निपातिताः |<br>
अकृत अस्त्रेण रामेण बालेन अक्लिष्ट कर्मणा || ३-३८-२२

तत् मया वार्यमाणः त्वम् यदि रामेण विग्रहम् |<br>
करिष्यसि आपदम् घोराम् क्षिप्रम् प्राप्य न शिष्यसि || ३-३८-२३

क्रीडा रति विधिज्ञानाम् समाज उत्सव शालिनाम् |<br>
रक्षसाम् चैव संतापम् अनर्थम् च आहरिष्यसि || ३-३८-२४

हर्म्य प्रासाद संबाधाम् नाना रत्न विभूउषिताम् |<br>
द्रक्ष्यसि त्वम् पुरीम् लंकाम् विनष्टाम् मैथिली कृते || ३-३८-२५

अकुर्वन्तो अपि पापानि शुचयः पाप संश्रयात् |<br>
पर पापैः विनश्यन्ति मत्स्या नाग ह्रदे यथा || ३-३८-२६

दिव्यचंदनदिग्धांगान्दिव्याअभरणभूषितान् -यद्वा-<br>
दिव्य चंदन दिग्ध अंगान् दिव्य आभरण भूषितान् |<br>
द्रक्ष्यसि अभिहतान् भूमौ तव दोषात् तु राक्षसान् || ३-३८-२७

हृत दारान् स दारान् च दश विद्रवतो दिशः |<br>
हत शेषान् अशरणान् द्रक्ष्यसि त्वम् निशाचरान् || ३-३८-२८

शर जाल परिक्षिप्ताम् अग्नि ज्वाला समावृताम् |<br>
प्रदग्ध भवनाम् लंकाम् द्रक्ष्यसि त्वम् असंशयम् || ३-३८-२९

पर दार अभिमर्षात् तु न अनयत् पाप तरम् महत् |<br>
प्रमदानाम् सहस्राणि तव राजन् परिग्रहे || ३-३८-३०

भव स्व दार निरतः स्व कुलम् रक्ष राक्षस |<br>
मानम् वृद्धिम् च राज्यम् च जीवितम् च इष्टम् आत्मनः || ३-३८-३१

कलत्राणि च सौम्यानि मित्र वर्गम् तथैव च |<br>
यदि इच्छसि चिरम् भोक्तुम् मा कृथा राम विप्रियम् || ३-३८-३२

निवार्यमाणः सुहृदा मया भृशम्<br>
प्रसह्य सीताम् यदि धर्षयिष्यसि |<br>
गमिष्यसि क्षीण बलः स बान्धवो<br>
यम क्षयम् राम शर आत्त जीवितः || ३-३८-३३

इति वाल्मीकि रामायणे आदि काव्ये अरण्य काण्डे अष्टा त्रिंशः सर्गः
undefined
undefined
undefined

दिवम् तु तस्याम् यातायाम् शबर्याम् स्वेन तेजसा |<br>लक्ष्मणेन सह भ्रात्रा चिन्तयामास राघवः || ३-७५-१

चिंतयित्वा तु धर्मात्मा प्रभावम् तम् महात्मनाम् |<br>हित कारिणम् एक अग्रम् लक्ष्मणम् राघवो अब्रवीत् 
|| ३-७५-२

दृष्टो मया आश्रमः सौम्य बहु आश्चर्यः कृत आत्मनाम् |<br>विश्वस्त मृग शार्दूलो नाना विहग सेवितः || ३-७५-३

सप्तानाम् च समुद्राणाम् तेषाम् तीर्थेषु लक्ष्मण |<br>उपस्पृष्टम् च विधिवत् पितरः च अपि तर्पिताः || ३-७५-४

प्रणष्टम् अशुभम् यत् नः कल्याणम् समुपस्थितम् |<br>तेन तु एतत् प्रहृष्टम् मे मनो लक्ष्मण संप्रति || ३-७५-५<br>
हृदये हि नर व्याघ्र शुभम् आविर्भविष्यति |

तत् आगच्छ गमिष्यावः पंपाम् ताम् प्रिय दर्शनाम् || ३-७५-६<br>ऋष्यमूको गिरिः यत्र न अति दूरे प्रकाशते 
|<br>यस्मिन् वसति धर्मात्मा सुग्रीवो अंशुमतः सुतः || ३-७५-७<br>नित्यम् वालि भयात् त्रस्तः चतुर्भिः सह 
वानरैः |

अहम् त्वरे च तम् द्रष्टुम् सुग्रीवम् वानरर्षभम् || ३-७५-८<br>तत् अधीनम् हि मे कार्यम् सीतायाः परिमार्गणम् 
|

इति ब्रुवाणम् तम् वीरम् सौमित्रिः इदम् अब्रवीत् || ३-७५-९<br>गच्छावः त्वरितम् तत्र मम अपि त्वरते मनः 
|

आश्रमात् तु ततः तस्मात् निष्क्रम्य स विशाम् पतिः || ३-७५-१०<br>आजगाम ततः पंपाम् लक्ष्मणेन सहप्रभुः |

समीक्षमाणः पुष्प आढ्यम् सर्वतो विपुल द्रुमम् || ३-७५-११<br>कोयष्टिभिः च अर्जुनकैः शत पत्रैः च कीरकैः 
|<br>एतैः च अन्यैः च बहुभिः नादितम् तत् वनम् महत् || ३-७५-१२<br>स रामो विविधान् वृक्षान् सरांसि विविधानि 
च |<br>पश्यन् काम अभिसंतप्तो जगाम परमम् ह्रदम् || ३-७५-१३

स ताम् आसाद्य वै रामो दूरात् पानीय वाहिनीम् |<br>मतंग सरसम् नाम ह्रदम् समवगाहत || ३-७५-१४

तत्र जग्मतुः अव्यग्रौ राघवौ हि समाहितौ |<br>स तु शोक समाविष्टो रामो दशरथात्मजः || ३-७५-१५

विवेश नलिनीम् रम्याम् पंकजैः च समावृताम् |<br>तिलकाशोकपुंनागबकुलोद्दालकाशिनीम् - यद्वा -<br>तिलक अशोक 
पुन्नाग बकुल उद्दाल काशिनीम् || ३-७५-१६

रम्य उपवन संबाधाम् पद्म संपीडित उदकाम् |<br>स्फटिक उपम तोय आढ्याम् श्लक्ष्ण वालुक संतताम् || ३-७५-१७

मत्स्य कच्छप संबाधाम् तीरस्थ द्रुम शोभिताम् |<br>सखीभिः इव संयुक्ताम् लताभिः अनुवेष्टिताम् || ३-७५-१८

किंनरोरगगन्धर्वयक्षराक्षससेविताम् -यद्वा - |<br>किन्नर उरग गन्धर्व यक्ष राक्षस सेविताम् |<br>नाना द्रुम 
लता आकीर्णाम् शीत वारि निधिम् शुभाम् || ३-७५-१९

पद्म सौगन्धिकैः ताम्राम् शुक्लाम् कुमुद मण्डलैः |<br>नीलाम् कुवलय उद् घाटैः बहु वर्णाम् कुथाम् इव || 
३-७५-२०<br>अरविन्द उत्पलवतीम् पद्म सौगन्धिक आयुताम् |<br>पुष्पित आम्र वणोपेताम् बर्हिण उद् घुष्ट नादिताम् 
|| ३-७५-२१

स ताम् दृष्ट्वा ततः पंपाम् रामः सौमित्रिणा सह |<br>विललाप च तेजस्वी कामात् दशरथात्मजः || ३-७५-२२

तिलकैः बीज पूरैः च वटैः शुक्ल द्रुमैः तथा |<br>पुष्पितैः करवीरैः च पुन्नागैः च सु पुष्पितैः || ३-७५-२३<br>
मालती कुंद गुल्मैः च भण्डीरैः निचुलैः तथा |<br>अशोकैः सप्त पर्णैः च केतकैः अतिमुक्तकैः || ३-७५-२४<br>
अन्यैः च विविधैः वृक्षैः प्रमदा इव उपशोभिताम् |

अस्याः तीरे तु पूर्व उक्तः पर्वतो धातु मण्डितः || ३-७५-२५<br>ऋश्यमूक इति ख्यातः चित्र पुष्पित पादपः 
|

हरेः ऋक्षरजो नाम्नः पुत्रः तस्य महात्मनः || ३-७५-२६<br>अध्यास्ते तु महावीर्यः सुग्रीव इति विश्रुतः |

सुग्रीवम् अभिगच्छ त्वम् वानरेन्द्रम् नरर्षभ || ३-७५-२७<br>इति उवाच पुनः वाक्यम् लक्ष्मणम् सत्य विक्रमम् 
|<br>कथम् मया विना सीताम् शक्यम् लक्ष्मण जीवितुम् || ३-७५-२८

इति एवम् उक्त्वा मदन अभिपीडितः<br>स लक्ष्मणम् वाक्यम् अनन्य चेतनः |<br>विवेश पंपाम् नलिनी मनो रमाम्<br>
तम् उत्तमम् शोकम् उदीरयाणः || ३-७५-२९

क्रमेण गत्वा प्रविलोकयन् वनम्<br>ददर्श पंपाम् शुभ दर्श काननाम् |<br>अनेक नाना विध पक्षि संकुलाम्<br>
विवेश रामः सह लक्ष्मणेन || ३-७५-३०

इति वाल्मीकि रामायणे आदि काव्ये अरण्य काण्डे पंचः सप्ततितमः सर्गः
undefined
undefined
undefined

एवम् ब्रुवत्याम् सीतायाम् संरब्धः परुष अक्षरम् |<br>ललाटे भ्रुकुटीम् कृत्वा रावणः प्रति उवाच ह || ३-४८-१

भ्राता वैश्रवणस्य अहम् सापत्नो वरवर्णिनि |<br>रावणो नाम भद्रम् ते दशग्रीवः प्रतापवान् || ३-४८-२

यस्य देवाः स गंधर्वाः पिशाच पतग उरगाः |<br>विद्रवन्ति भयात् भीता मृत्योः इव सदा प्रजाः || ३-४८-३

येन वैश्रवणो भ्राता वैमात्रः कारणांतरे |<br>द्वन्द्वम् आसादितः क्रोधात् रणे विक्रम्य निर्जितः || ३-४८-४

मत् भय आर्तः परित्यज्य स्वम् अधिष्ठानम् ऋद्धिमत् |<br>कैलासम् पर्वत श्रेष्ठम् अध्यास्ते नर वाहनः || 
३-४८-५

यस्य तत् पुष्पकम् नाम विमानम् कामगम् शुभम् |<br>वीर्याद् आवर्जितम् भद्रे येन यामि विहायसम् || ३-४८-६

मम संजात रोषस्य मुखम् दृष्ट्वा एव मैथिलि |<br>विद्रवन्ति परित्रस्ताः सुराः शक्र पुरोगमाः || ३-४८-७

यत्र तिष्ठामि अहम् तत्र मारुतो वाति शन्कितः |<br>तीव्र अंशुः शिशिर अंशुः च भयात् संपद्यते रविः || ३-४८-८

निष्कंप पत्राः तरवो नद्यः च स्तिमित उदकाः |<br>भवन्ति यत्र तत्र अहम् तिष्ठामि च चरामि च || ३-४८-९

मम पारे समुद्रस्य लंका नाम पुरी शुभा |<br>संपूर्णा राक्षसैः घोरैः यथा इन्द्रस्य अमरावती || ३-४८-१०

प्राकारेण परिक्षिप्ता पाण्डुरेण विराजिता |<br>हेम कक्ष्या पुरी रम्या वैदूर्यमय तोरणा || ३-४८-११

हस्ति अश्व रथ संभाधा तूर्य नाद विनादिता |<br>सर्व काम फलैः वृक्षैः संकुल उद्यान भूषिता || ३-४८-१२

तत्र त्वम् वस हे सीते राजपुत्रि मया सह |<br>न स्मरिष्यसि नारीणाम् मानुषीणाम् मनस्विनि || ३-४८-१३

भुंजाना मानुषान् भोगान् दिव्यान् च वरवर्णिनि |<br>न स्मरिष्यसि रामस्य मानुषस्य गत आयुषः || ३-४८-१४

स्थापयित्वा प्रियम् पुत्रम् राज्ञा दशरथेन यः |<br>मन्द वीर्यः सुतो ज्येष्ठः ततः प्रस्थापितो वनम् || 
३-४८-१५

तेन किम् भ्रष्ट राज्येन रामेण गत चेतसा |<br>करिष्यसि विशालाक्षि तापसेन तपस्विना || ३-४८-१६

सर्व राक्षस भर्तारम् कामय - कामात् - स्वयम् आगतम् |<br>न मन्मथ शर आविष्टम् प्रति आख्यातुम् त्वम् अर्हसि 
|| ३-४८-१७

प्रति आख्याय हि माम् भीरु परितापम् गमिष्यसि |<br>चरणेन अभिहत्य इव पुरूरवसम् ऊर्वशी || ३-४८-१८

अंगुल्या न समो रामो मम युद्धे स मानुषः |<br>तव भाग्येन् संप्राप्तम् भजस्व वरवर्णिनि || ३-४८-१९

एवम् उक्ता तु वैदेही क्रुद्धा संरक्त लोचना |<br>अब्रवीत् परुषम् वाक्यम् रहिते राक्षस अधिपम् || ३-४८-२०

कथम् वैश्रवणम् देवम् सर्व देव नमस्कृतम् |<br>भ्रातरम् व्यपदिश्य त्वम् अशुभम् कर्तुम् इच्छसि || ३-४८-२१

अवश्यम् विनशिष्यन्ति सर्वे रावण राक्षसाः |<br>येषाम् त्वम् कर्कशो राजा दुर्बुद्धिः अजित इन्द्रियः || 
३-४८-२२

अपहृत्य शचीम् भार्याम् शक्यम् इन्द्रस्य जीवितुम् |<br>न हि रामस्य भार्याम् माम् अपनीय अस्ति जीवितम् 
|| ३-४८-२३

जीवेत् चिरम् वज्र धरस्य हस्तात्<br>शचीम् प्रधृष्य अप्रतिरूप रूपाम् |<br>न मा दृशीम् राक्षस धर्षयित्वा<br>
पीत अमृतस्य अपि तव अस्ति मोक्षः || ३-४८-२४


इति वाल्मीकि रामायणे आदि काव्ये अरण्य काण्डे अष्ट चत्वारिंशः सर्गः
undefined
undefined
undefined

मारीच श्रूयताम् तात वचनम् मम भाषतः |<br>
आर्तो अस्मि मम च आर्तस्य भवान् हि परमा गतिः || ३-३६-१

जानीषे त्वम् जनस्थाने भ्राता यत्र खरो मम |<br>
दूषणः च महाबाहुः स्वसा शूर्पणखा च मे || ३-३६-२<br>
त्रिशिराः च महातेजा राक्षसः पिशित अशनः |<br>
अन्ये च बहवः शूरा लब्ध लक्षा निशाचराः || ३-३६-३<br>
वसन्ति मत् नियोगेन अधिवासम् च राक्षसः |<br>
बाधमाना महारण्ये मुनीन् ये धर्म चारिणः || ३-३६-४

चतुर्दश सहस्राणि रक्षसाम् भीम कर्मणाम् |<br>
शूराणाम् लब्ध लक्षाणाम् खर चित्त अनुवर्तिनाम् || ३-३६-५<br>
ते तु इदानीम् जनस्थाने वसमाना महाबलाः |

संगताः परम आयत्ता रामेण सह संयुगे || ३-३६-६<br>
नाना शस्त्र प्रहरणाः खर प्रमुख राक्षसः |

तेन संजात रोषेण रामेण रण मूर्धनि || ३-३६-७<br>
अनुक्त्वा परुषम् किंचित् शरैर् व्यापारितम् धनुः |

चतुर्दश सहस्राणि रक्षसाम् उग्र तेजसाम् || ३-३६-८<br>
निहतानि शरैः दीप्तैः मानुषेण पदातिना |

खरः च निहतः संख्ये दूषणः च निपातितः || ३-३६-९<br>
हत्वा त्रिशिरसम् च अपि निर्भया दण्डकाः कृताः |

पित्रा निरस्तः क्रुद्धेन स भार्यः क्षीण जीवितः || ३-३६-१०<br>
स हन्ता तस्य सैन्यस्य रामः क्षत्रिय पांसनः |

अशीलः कर्कशः तीक्ष्णो मूर्खो लुब्धो अजित इन्द्रियः || ३-३६-११<br>
त्यक्त धर्मः तु अधर्म आत्मा भूतानाम् अहिते रतः |

येन वैरम् विना अरण्ये सत्त्वम् आश्रित्य केवलम् || ३-३६-१२<br>
कर्ण नास अपहारेण भगिनी मे विरूपिता |<br>
तस्य भार्याम् जनस्थानात् सीताम् सुर सुत उपमाम् || ३-३६-१३<br>
आनयिष्यामि विक्रम्य सहायः तत्र मे भव |

त्वया हि अहम् सहायेन पार्श्वस्थेन महाबल || ३-३६-१४<br>
भ्रातृभिः च सुरान् युद्धे समग्रान् न अभिचिंतये |<br>
तत् सहायो भव त्वम् मे समर्थो हि असि राक्षस || ३-३६-१५

वीर्ये युद्धे च दर्पे च न हि अस्ति सदृशः तव |<br>
उपायतो महान् शूरो महा माय विशारदः || ३-३६-१६

एतत् अर्थम् अहम् प्राप्तः त्वत् समीपम् निशाचर |<br>
शृणु तत् कर्म साहाय्ये यत् कार्यम् वचनात् मम || ३-३६-१७

सौवर्णः त्वम् मृगो भूत्वा चित्रो रजत बिन्दुभिः |<br>
आश्रमे तस्य रामस्य सीतायाः प्रमुखे चर || ३-३६-१८

त्वाम् तु निःसंशयम् सीता दृष्ट्वा तु मृग रूपिणम् |<br>
गृह्यताम् इति भर्तारम् लक्ष्मणम् च अभिधास्यति || | ३-३६-१९

ततः तयोः अपाये तु शून्ये सीताम् यथा सुखम् |<br>
निराबाधो हरिष्यामि राहुः चन्द्र प्रभाम् इव || | ३-३६-२०

ततः पश्चात् सुखम् रामे भार्या आहरण कर्शिते |<br>
विस्रब्धम् प्रहरिष्यामि कृत अर्थेन अन्तर् आत्मना || ३-३६-२१

तस्य राम कथाम् श्रुत्वा मारीचस्य महात्मनः |<br>
शुष्कम् समभवत् वक्त्रम् परित्रस्तो बभूव च || ३-३६-२२

ओष्टौ परिलिहन् शुष्कौ नेत्रैः अनिमिषैः इव |<br>
मृत भूत इव आर्तः तु रावणम् समुत् ईक्षतः || ३-३६-२३

स रावणम् त्रस्त विषण्ण चेता<br>
महावने राम पराक्रमज्ञः |<br>
कृत अंजलिः तत्त्वम् उवाच वाक्यम्<br>
हितम् च तस्मै हितम् आत्मनः च || ३-३६-२४

इति वाल्मीकि रामायणे आदि काव्ये अरण्य काण्डे षट् त्रिंशः सर्गः
undefined
undefined
undefined

रामः तु सह सौमित्रिः सुतीक्ष्णेन अभिपूजितः |<br>परिणांय निशाम् तत्र प्रभाते प्रत्यबुध्यत || ३-८-१

उत्थाय च यथा कालम् राघवः सह सीतया |<br>उपस्पृश्य सु शीतेन तोयेन उत्पल गंधिना || ३-८-२

अथ ते अग्निम् सुराम् च एव वैदेही राम लक्ष्मणौ |<br>काल्यम् विधिवत् अभ्यर्च्य तपस्वि शरणे वने || ३-८-३<br>
उदयन्तम् दिनकरम् दृष्ट्वा विगत कल्मषाः |<br>सुतीक्ष्णम् अभिगंय इदम् श्लक्ष्णम् वचनम् अब्रुवन् || ३-८-४

सुखोषिताः स्म भगवन् त्वया पूज्येन पूजिताः |<br>आपृच्छामः प्रयास्यामो मुनयः त्वरयन्ति नः || ३-८-५

त्वरामहे वयम् द्रष्टुम् कृत्स्नम् आश्रम मण्डलम् |<br>ऋषीणाम् पुण्य शीलानाम् दण्डकारण्य वासिनाम् || ३-८-६

अभ्यनुज्ञातुम् इच्छामः सह एभिः मुनिपुङ्गवैः |<br>धर्म नित्यैः तपो दान्तैः विशिखैः इव पावकैः || ३-८-७

अविषह्य आतपो यावत् सूर्यो न अति विराजते |<br>अमार्गेण आगताम् लक्ष्मीम् प्राप्य इव अन्वय वर्जितः || ३-८-८<br>
तावत् इच्छामहे गन्तुम् इति उक्त्वा चरणौ मुनेः |<br>ववन्दे सह सौमित्रिः सीतया सह राघवः || ३-८-९

तौ सम् स्पृशंतौ चरणौ उत्थाप्य मुनिपुंगवः |<br>गाढम् आश्लिष्य सस्नेहम् इदम् वचनम् अब्रवीत् || ३-८-१०

अरिष्टम् गच्छ पन्थानम् राम सौमित्रिणा सह |<br>सीतया च अनया सार्धम् छाय एव अनुवृत्तया || ३-८-११

पश्य आश्रम पदम् रंयम् दण्डकारण्य वासिनाम् |<br>एषाम् तपस्विनाम् वीर तपसा भावित आत्मनाम् || ३-८-१२

सुप्राज्य फल मूलानि पुष्पितानि वनानि च |<br>प्रशस्त मृग यूथानि शान्त पक्षि गणानि च || ३-८-१३<br>फुल्ल 
पंकज खण्डानि प्रसन्न सलिलानि च |<br>कारण्डव विकीर्णानि तटाकानि सरांसि च || ३-८-१४<br>द्रक्ष्यसे दृष्टि 
रंयाणि गिरि प्रस्रवणानि च |<br>रमणीयानि अरण्यानि मयूर अभिरुतानि च || ३-८-१५

<em>गंयताम् वत्स सौमित्रे भवान् अपि च गच्छतु |<br>आगन्तव्यम् च ते दृष्ट्वा पुनः एव आश्रमम् प्रति || 
३-८-१६</em>

एवम् उक्तः तथा इति उक्त्वा काकुत्स्थः सह लक्ष्मणः |<br>प्रदक्षिणम् मुनिम् कृत्वा प्रस्थातुम् उपचक्रमे 
|| ३-८-१७

ततः शुभतरे तूणी धनुषी च आयतेक्षणा |<br>ददौ सीता तयोः भ्रात्रोः खड्गौ च विमलौ ततः || ३-८-१८

आबध्य च शुभे तूणी चापे च आदाय सस्वने |<br>निष्क्रान्तौ आश्रमात् गन्तुम् उभौ तौ राम लक्ष्मणौ || ३-८-१९

शीघ्रम् तौ रूपसंपन्नौ अनुज्ञातौ महर्षिणा |<br>प्रस्थितौ धृत चापा असी सीतया सह राघवौ || ३-८-२०

इति वाल्मीकि रामायणे आदिकाव्ये अरण्य काण्डे अष्टमः सर्गः
undefined
undefined
undefined

वाक्यम् एतत् तु वैदेह्या व्याहृतम् भर्तृ भक्त्या |<br>श्रुत्वा धर्मे स्थितो रामः प्रत्युवाच जानकीम् 
|| ४-१०-१

हितम् उक्तम् त्वया देवि स्निग्धया सदृशम् वचः |<br>कुलम् व्यपदिशन्त्या च धर्मज्ञे जनक आत्मजे || ४-१०-२

<em>किम् नु वक्ष्यामि अहम् देवि त्वया एव उक्तम् इदम् वचः |<br>क्षत्रियैः धार्यते चापो न आर्त शब्दो भवेद् 
इति || ४-१०-३</em>

ते च आर्ता दण्डकारण्ये मुनयः संशित व्रताः |<br>माम् सीते स्वयम् आगम्य शरण्याः शरणम् गताः || ४-१०-४

वसन्तः काल कालेषु वने मूल फल अशनाः |<br>न लभन्ते सुखम् भीरु राक्षसैः क्रूर कर्मभिः || ४-१०-५

भक्ष्यन्ते राक्षसैः भीमैः नर मांसोपजीविभिः |<br>ते भक्ष्यमाणा मुनयो दण्डकारण्य वासिनः || ४-१०-६<br>अस्मान् 
अभ्यवपद्य इति माम् ऊचुर् द्विज सत्तमाः |

मया तु वचनम् श्रुत्वा तेषाम् एवम् मुखात् च्युतम् || ४-१०-७<br>कृत्वा वचन शुश्रुषाम् वाक्यम् एतत् उदाहृतम् 
|<br>प्रसीदन्तु भवन्तो मे ह्रीः एषा तु मम अतुला || ४-१०-८<br>यद् ईदृशैः अहम् विप्रैः उपस्थेयैः उपस्थितः 
|

किम् करोमि इति च मया व्याहृतम् द्विज संनिधौ || ४-१०-९<br>सर्वैः एव समागम्य वाक् इयम् समुदाहृता |

राक्षसैः दण्डकारण्ये बहुभिः काम रूपिभिः || ४-२०-१०<br>अर्दिताः स्म भृशम् राम भवान् नः तत्र रक्षतु |

होम काले तु संप्राप्ते पर्व कालेषु च अनघ || ४-१०-११<br>धर्षयन्ति सुदुर्धर्षा राक्षसाः पिशित अशनाः |

राक्षसैः धर्षितानाम् च तापसानाम् तपस्विनाम् || ४-१०-१२<br>गतिम् मृगयमाणानाम् भवान् नः परमा गतिः |

कामम् तपः प्रभावेण शक्ता हन्तुम् निशाचरान् || ४-१०-१३<br>चिरार्जितम् न च इच्छ्हामः तपः खण्डयितुम् वयम् 
|

बहु विघ्नम् तपो नित्यम् दुःश्चरम् चैव राघव || ४-१०-१४<br>तेन शापम् न मुंचामो भक्ष्यमाणाः च राक्षसैः 
|

तद् अर्द्यमानान् रक्षोभिः दण्डकारण्य वासिभिः || ४-१०-१५<br>रक्ष नः त्वम् सह भ्रात्रा त्वम् नाथा हि वयम् 
वने |

मया च एतत् वचः श्रुत्वा कार्त्स्न्येन परिपालनम् || ४-१०-१६<br>ऋषीणाम् दण्डकारण्ये संश्रुतम् जनकाअत्मजे 
|

संश्रुत्य न च शक्ष्यामि जीवमानः प्रतिश्रवम् || ४-१०-१७<br>मुनीनाम् अन्यथा कर्तुम् सत्यम् इष्टम् हि मे 
सदा |

अपि अहम् जीवितम् जह्याम् त्वाम् वा सीते स लक्ष्मणाम् || ४-१०-१८<br>न तु प्रतिज्ञाम् संश्रुत्य ब्राह्मणेभ्यो 
विशेषतः |

तत् अवश्यम् मया कार्यम् ऋषीणाम् परिपालनम् || ४-१०-१९<br>अनुक्तेन अपि वैदेहि प्रतिज्ञाय कथम् पुनः |

मम स्नेहात् च सौहार्दात् इदम् उक्तम् त्वया वचः || ४-१०-२०<br>परितुष्टो अस्मि अहम् सीते न हि अनिष्टो 
अनुशास्यते |

सदृशम् च अनुरूपम् च कुलस्य तव शोभने |<br>सधर्म चारिणी मे त्वम् प्राणेभ्यो अपि गरीयसी || ४-१०-२१

इति एवम् उक्त्वा वचनम् महात्मा<br>सीताम् प्रियाम् मैथिल राज पुत्रीम् |<br>रामो धनुष्मान् सह लक्ष्मणेन<br>
जगाम रम्याणि तपो वनानि || ४-१०-२२

इति वाल्मीकि रामायणे आदि काव्ये अरण्य काण्डे दशमः सर्गः
undefined
undefined
undefined

तौ तु तत्र स्थितौ दृष्ट्वा भ्रातरौ राम लक्ष्मणौ |<br>बाहु पाश परिक्षिप्तौ कबन्धो वाक्यम् अब्रवीत् || 
३-७०-१

तिष्ठतः किम् नु माम् दृष्ट्वा क्षुधा आर्तम् क्षत्रिय ऋषभौ |<br>आहार अर्थम् तु सन्दिष्टौ दैवेन गत चेतसौ 
|| ३-७०-२

तत् श्रुत्वा लक्ष्मणो वाक्यम् प्राप्त कालम् हितम् तदा |<br>उवाच आर्तिम् समापन्नो विक्रमे कृत निश्चयः 
|| ३-७०-३

त्वाम् च माम् च पुरा तूर्णम् आदत्ते राक्षस अधमः |<br>तस्मात् असिभ्याम् अस्य आशु बाहू चिन्दावहे गुरू 
|| ३-७०-४

भिषणो अयम् महाकायो राक्षसो भुज विक्रमः |<br>लोकम् हि अति जितम् कृत्वा हि अवाम् हन्तुम् इह इच्छति || 
३-७०-५

निश्चेष्टानाम् वधो राजन् कुत्स्तितो जगती पतेः |<br>क्रतु मध्य उपनीतानाम् पशूनाम् इव राघव || ३-७०-६

एतत् संजल्पितम् श्रुत्वा तयोः क्रुद्धः तु राक्षसः |<br>विदार्य आस्यम् ततो रौद्रम् तौ भक्षयितुम् आरभत् 
|| ३-७०-७

ततः तौ देश कालज्ञौ खड्गाभ्याम् एव राघवौ |<br>अच्छिन्दताम् सुसंहृष्टौ बाहू तस्य अंस देशतः || ३-७०-८

दक्षिणो दक्षिणम् बाहुम् असक्तम् असिना ततः |<br>चिच्छेद रामो वेगेन सव्यम् वीरः तु लक्ष्मणः || ३-७०-९

स पपात महाबाहुः चिन्न बाहुः महा स्वनः |<br>खम् च गाम् च दिशः चैव नादयन् जलदो यथा || ३-७०-१०

स निकृत्तौ भुजौ दृष्ट्वा शोणित ओघ परिप्लुतः |<br>दीनः पप्रच्छ तौ वीरौ कौ युवाम् इति दानवः || ३-७०-११

इति तस्य ब्रुवाणस्य लक्ष्मणः शुभ लक्षणः |<br>शशंस तस्य काकुत्स्थम् कबंधस्य महाबलः || ३-७०-१२

अयम् इक्ष्वाकु दायादो रामो नाम जनैः श्रुतः |<br>तस्य एव अवरजम् विद्धि भ्रातरम् माम् च लक्ष्मणम् || ३-७०-१३

मात्रा प्रतिहतो राज्ये रामः प्रवाजितो वनम् |<br>मया सह चरति एष भार्यया च महत् वनम् || ३-७०-१४

अस्य देव प्रभावस्य वसतो विजने वने |<br>रक्षसा अपहृता भार्या याम् इच्छन्तौ इह आगतौ || ३-७०-१५

त्वम् तु को वा किम् अर्थम् वा कबन्ध सदृशो वने |<br>आस्येन उरसि दीप्तेन भग्न जन्घो विचेष्टसे || ३-७०-१६

एवम् उक्तः कबंधः तु लक्ष्मणेन उत्तरम् वचः |<br>उवाच परम प्रीतः तत् इन्द्र वचनम् स्मरन् || ३-७०-१७

स्वागतम् वाम् नरव्याघ्रौ दिष्ट्या पश्यामि वाम् अहम् |<br>दिष्ट्या च इमौ निकृत्तौ मे युवाभ्याम् बाहु 
बन्धनौ || ३-७०-१८

विरूपम् यत् च मे रूपम् प्राप्तम् हि अविनयात् यथा |<br>तत् मे शृणु नरव्याघ्र तत्त्वतः शंसतः तव || ३-७०-१९

इति वाल्मीकि रामायणे आदि काव्ये अरण्य काण्डे सप्ततितमः सर्गः
undefined
undefined
undefined

तप्यमानम् तथा रामम् सीता हरण कर्शितम् |<br>
लोकानाम् अभवे युक्तम् सांवर्तकम् इव अनलम् || ३-६५-१<br>
वीक्षमाणम् धनुः सज्यम् निःश्वसंतम् पुनः पुनः |<br>
दग्धु कामम् जगत् सर्वम् युग अन्ते च यथा हरम् || ३-६५-२<br>
अदृष्ट पूर्वम् संक्रुद्धम् दृष्ट्वा रामम् स लक्ष्मणः |<br>
अब्रवीत् प्रांजलिः वाक्यम् मुखेन परिशुष्यता || ३-६५-३

पुरा भूत्वा मृदुः दांतः सर्व भूत हिते रतः |<br>
न क्रोध वशम् आपन्नः प्रकृतिम् हातुम् अर्हसि || ३-६५-४

चन्द्रे लक्ष्मीः प्रभा सूर्ये गतिः वायौ भुवि क्षमा |<br>
एतत् च नियतम् सर्वम् त्वयि च अनुत्तमम् यशः || ३-६५-५

एकस्य न अपराधेन लोकान् हन्तुम् त्वम् अर्हसि |<br>
न तु जानामि कस्य अयम् भग्नः सांग्रामिको रथः || ३-६५-६<br>
केन वा कस्य वा हेतोः स आयुधः स परिच्छदः |

खुर नेमि क्षतः च अयम् सिक्तो रुधिर बिन्दुभिः || ३-६५-७<br>
देशो निवृत्त संग्रामः सु घोरः पार्थिव आत्मज |

एकस्य तु विमर्दो अयम् न द्वयोः वदताम् वर || ३-६५-८<br>
न हि वृत्तम् हि पश्यामि बलस्य महतः पदम् |

न एकस्य तु कृते लोकान् विनाशयितुम् अर्हसि || ३-६५-९<br>
युक्त दण्डा हि मृदवः प्रशान्ता वसुधा अधिपाः |

सदा त्वम् सर्व भूतानाम् शरण्यः परमा गतिः || ३-६५-१०<br>
को नु दार प्रणाशम् ते साधु मन्येत राघव |

सरितः सागराः शैला देव गन्धर्व दानवाः || ३-६५-११<br>
न अलम् ते विप्रियम् कर्तुम् दीक्षितस्य इव साधवः |

येन राजन् हृता सीता तम् अन्वेषितुम् अर्हसि || ३-६५-१२<br>
मद् द्वितीयो धनुष् पाणिः सहायैः परम ऋषिभिः |

समुद्रम् च विचेष्यामः पर्वतान् च वनानि च || ३-६५-१३<br>
गुहाः च विविधा घोरा पद्मिन्यो विविधाः थथा |

देव गन्धर्व लोकान् च विचेष्यामः समाहिताः || ३-६५-१४<br>
यावत् न अधिगमिष्यामः तव भार्या अपहारिणम् |

न चेत् साम्ना प्रदास्यन्ति पत्नीम् ते त्रिदश ईश्वराः |<br>
कोसल इन्द्र ततः पश्चात् प्राप्त कालम् करिष्यसि || ३-६५-१५

शीलेन साम्ना विनयेन सीताम्<br>
नयेन न प्राप्स्यसि चेत् नरेन्द्र |<br>
ततः समुत्सादय हेम पुंखैः<br>
महेन्द्र वज्र प्रतिमैः शर ओघैः || ३-६५-१६

इति वाल्मीकि रामायणे आदि काव्ये अरण्य काण्डे पंच षष्टितमः सर्गः
undefined
undefined
undefined

अथ पंचवटीम् गच्चन्न् अन्तरा रघुनन्दनः |<br>आससाद महाकायम् गृध्रम् भीम पराक्रमम् || ३-१४-१

तम् दृष्ट्वा तौ महाभागौ वनस्थम् राम लक्ष्मणौ |<br>मेनाते राक्षसम् पक्षिम् ब्रुवाणौ को भवान् इति || ३-१४-२

स तौ मधुरया वाचा सौम्यया प्रीणयन्न् इव |<br>उवाच वत्स माम् विद्धि वयस्यम् पितुर् आत्मनः || ३-१४-३

स तम् पितृ सखम् मत्वा पूजयामास राघवः |<br>स तस्य कुलम् अव्यग्रम् अथ पप्रच्छ्ह नाम च || ३-१४-४

रामस्य वचनम् श्रुत्वा कुलम् आत्मानम् एव च |<br>आचचक्षे द्विजः तस्मै सर्वभूत समुद्भवम् || ३-१४-५

पूर्वकाले महाबाहो ये प्रजापतयो अभवन् |<br>तान् मे निगदतः सर्वान् आदितः शृणु राघव || ३-१४-६

कर्दमः प्रथमः तेषाम् विकृतः तद् अनन्तरम् |<br>शेषः च संश्रयः चैव बहु पुत्रः च वीर्यवान् || ३-१४-७<br>
स्थाणुर् मरीचिर् अत्रिः च क्रतुः चैव महाबलः |<br>पुलस्त्यः च अ.ंगिराः चैव प्रचेताः पुलहः तथा || ३-१४-८<br>
दक्षो विवस्वान् अपरो अरिष्टनेमिः च राघव |<br>कश्यपः च महातेजाः तेषाम् आसीत् च पश्चिमः || ३-१४-९

प्रजापतेः तु दक्षस्य बभूवुर् इति विश्रुतम् |<br>षष्टिर् दुहितरो राम यशस्विन्यो महायशः || ३-१४-१०

कश्यपः प्रतिजग्राह तासाम् अष्टौ सुमध्यमाः |<br>अदितिम् च दितिम् चैव दनूम् अपि च कालकाम् || ३-१४-११<br>
ताम्राम् क्रोध वशाम् चैव मनुम् च अप्य् अनलाम् अपि |

ताः तु कन्याः ततः प्रीतः कश्यपः पुनर् अब्रवीत् || ३-१४-१२<br>पुत्रामः त्रैलोक्य भर्तॄन् वै जनयिष्यथ 
मत् समान् |

अदितिः तन् मना राम दितिः च दनुर् एव च || ३-१४-१३<br>कालका च महाबाहो शेषाः तु अमनसो अभवन् |

अदित्याम् जज्ञिरे देवाः त्रयः त्रिंशत् अरिंदम || ३-१४-१४<br>आदित्या वसवो रुद्रा अश्विनौ च परंतप |

दितिः तु अजनयत् पुत्रान् दैत्याम् तात यशस्विनः || ३-१४-१५<br>तेषाम् इयम् वसुमती पुरा आसीत् स वन अर्णवा 
|

दनुः तु अजनयत् पुत्रम् अश्वग्रीवम् अरिंदम || ३-१४-१६<br>नरकम् कालकम् चैव कालका अपि व्यजायत |

क्रौन्चीम् भासीम् तथा श्येनीम् धृतराष्ट्रीम् तथा शुकीम् || ३-१४-१७<br>ताम्रा तु सुषुवे कन्याः पंच एता 
लोकविश्रुताः |

उलूकान् जनयत् क्रौन्ची भासी भासान् व्यजायत || ३-१४-१८<br>श्येनी श्येनाम् च गृध्राम च व्यजायत सुतेजसः 
|<br>धृतराष्ट्री तु हंसाम् च कलहंसाम् च सर्वशः || ३-१४-१९

<em>चक्रवाकाम् च भद्रम् ते विजज्ञे सा अपि भामिनी |<br>शुकी नताम् विजज्ञे तु नताया विनता सुता || ३-१४-२०</em>

दश क्रोधवशा राम विजज्ञे अपि आत्मसंभवाः |<br>मृगीम् च मृगमंदाम् च हरीम् भद्रमदाम् अपि || ३-१४-२१<br>मात.ंगीम् 
अथ शार्दूलीम् श्वेताम् च सुरभीम् तथा |<br>सर्व लक्षण संपन्नाम् सुरसाम् कद्रुकाम् अपि || ३-१४-२२

अपत्यम् तु मृगाः सर्वे मृग्या नरवरोत्तम |<br>ऋक्षाः च मृगमंदायाः सृमराः चमराः तथा || ३-१४-२३

ततः तु इरावतीम् नाम जज्ञे भद्रमदा सुताम् |<br>तस्याः तु ऐरावतः पुत्रो लोकनाथो महागजः || ३-१४-२४

हर्याः च हरयो अपत्यम् वानराः च तपस्विनः |<br>गोला.ंगूलाः च शार्दूली व्याघ्राम् च अजनयत् सुतान् || ३-१४-२५

मात.ंग्याः तु अथ मातंगाअपत्यम् मनुज ऋषभ |<br>दिशागजम् तु श्वेत काकुत्स्थ श्वेता व्यजनयत् सुतम् || ३-१४-२६

ततो दुहितरौ राम सुरभिर् द्वे वि अजायत |<br>रोहिणीम् नाम भद्रम् ते गन्धर्वीम् च यशस्विनीम् || ३-१४-२७

<em>रोहिणि अजनयद् गावो गन्धर्वी वाजिनः सुतान् |<br>सुरसा अजनयन् नागान् राम कद्रूः च पन्नगान् || ३-१२४-२८</em>

मनुर् मनुष्यान् जनयत् कश्यपस्य महात्मनः |<br>ब्राह्मणान् क्षत्रियान् वैश्यान् शूद्राम् च मनुजर्षभ || 
३-१४-२९

मुखतो ब्राह्मणा जाता उरसः क्षत्रियाः तथा |<br>ऊरुभ्याम् जज्ञिरे वैश्याः पद्भ्याम् शूद्रा इति श्रुतिः 
|| ३-१४-३०

सर्वान् पुण्य फलान् वृक्षान् अनला अपि व्यजायत |<br>विनता च शुकी पौत्री कद्रूः च सुरसा स्वसा || ३-१४-३१

<em>कद्रूर् नाग सहस्रम् तु विजज्ञे धरणीधरन् |<br>द्वौ पुत्रौ विनतायाः तु गरुडो अरुण एव च || ३-१४-३२</em>

तस्मात् जातो अहम् अरुणात् संपातिः च मम अग्रजः |<br>जटायुर् इति माम् विद्धि श्येनी पुत्रम् अरिंदम || 
३-१४-३३

सो अहम् वास सहायः ते भविष्यामि यदि इच्छ्हसि |<br>इदम् दुर्गम् हि कान्तारम् मृग राक्षस सेवितम्<br>सीताम् 
च तात रक्षिष्ये त्वयि याते सलक्ष्मणे || ३-१४-३४

जटायुषम् तु प्रतिपूज्य राघवो<br>मुदा परिष्वज्य च सन्नतो अभवत् |<br>पितुर् हि शुश्राव सखित्वम् आत्मवान्<br>
जटायुषा संकथितम् पुनः पुनः || ३-१४-३५

स तत्र सीताम् परिदाय मैथिलीम्<br>सह एव तेन अतिबलेन पक्षिणा |<br>जगाम ताम् पंचवटीम् सलक्ष्मणो<br>रिपून् 
दिधक्षन् शलभान् इव अनलः || ३-१४-३६

इति वाल्मीकि रामायणे आदि काव्ये अरण्य काण्डे चतुर्दशः सर्गः
undefined
undefined
undefined

ताम् तु शूर्पणखाम् रामः काम पाश अवपाशिताम् |<br>स्वच्छ्हया श्लक्ष्णया वाचा स्मित पूर्वम् अथ अब्रवीत् 
|| ३-१८-१

कृत दारो अस्मि भवति भार्या इयम् दयिता मम |<br>त्वत् विधानाम् तु नारीणाम् सुदुःखा ससपत्नता || ३-१८-२

अनुजः तु एष मे भ्राता शीलवान् प्रिय दर्शनः |<br>श्रीमान् अकृत दारः च लक्ष्मणो नाम वीर्यवान् || ३-१८-३

अपूर्वी भार्यया च अर्थी तरुणः प्रिय दर्शनः |<br>अनुरूपः च ते भर्ता रूपस्य अस्य भविष्यति || ३-१८-४

एनम् भज विशालाक्षि भर्तारम् भ्रातरम् मम |<br>असपत्ना वरारोहे मेरुम् अर्क प्रभा यथा || ३-१८-५

इति रामेण सा प्रोक्ता राक्षसी काम मोहिता |<br>विसृज्य रामम् सहसा ततो लक्ष्मणम् अब्रवीत् || ३-१८-६

अस्य रूपस्य ते युक्ता भार्या अहम् वरवर्णिनी |<br>मया सह सुखम् सर्वान् दण्डकान् विचरिष्यसि || ३-१८-७

एवम् उक्तः तु सौमित्री राक्षस्या वाक्य कोविदः |<br>ततः शूर्पणखीम् स्मित्वा लक्ष्मणो युक्तम् अब्रवीत् 
|| ३-१८-८

कथम् दासस्य मे दासी भार्या भवितुम् इच्छ्हसि |<br>सो अहम् आर्येण परवान् भ्रात्रा कमल वर्णिनी || ३-१८-९

समृद्ध अर्थस्य सिद्धार्था मुदित अमल वर्णिनी |<br>आर्यस्य त्वम् विशालाक्षि भार्या भव यवीयसी || ३-१८--१०

एनाम् विरूपाम् असतीम् करालाम् निर्णत उदरीम् |<br>भार्याम् वृद्धाम् परित्यज्य त्वाम् एव एष भजिष्यति || 
३-१८-११

को हि रूपम् इदम् श्रेष्ठम् संत्यज्य वरवर्णिनि |<br>मानुषेषु वरारोहे कुर्यात् भावम् विचक्षणः || ३-१८-१२

इति सा लक्ष्मणेन उक्ता कराला निर्णतोदरी |<br>मन्यते तत् वचः सत्यम् परिहास अविचक्षणा || ३-१८-१३

सा रामम् पर्णशालायाम् उपविष्टम् परंतपम् |<br>सीतया सह दुर्धर्षम् अब्रवीत् काम मोहिता || ३-१८-१४

<em>इमाम् विरूपाम् असतीम् करालाम् निर्णतोदरीम् |<br>वृद्धाम् भार्याम् अवष्टभ्य न माम् त्वम् बहु मन्यसे 
|| ३-१८-१५</em>

अद्य इमाम् भक्षयिष्यामि पश्यतः तव मानुषीम् |<br>त्वया सह चरिष्यामि निःसपत्ना यथा सुखम् || ३-१८-१६

इति उक्त्वा मृगशावाक्षीम् अलात सदृश ईक्षणा |<br>अभ्यधावत् सुसंक्रुद्धा महा उल्का रोहिणीम् इव || ३-१८-१७

ताम् मृत्यु पाश प्रतिमाम् आपतंतीम् महाबलः |<br>विगृह्य रामः कुपितः ततो लक्ष्मणम् अब्रवीत् || ३-१८-१८

क्रूरैः अनार्यैः सौमित्रे परिहासः कथंचन |<br>न कार्यः पश्य वैदेहीम् कथंचित् सौम्य जीवतीम् || ३-१८-१९

इमाम् विरूपाम् असतीम् अतिमत्ताम् महोदरीम् |<br>राक्षसीम् पुरुषव्याघ्र विरूपयितुम् अर्हसि || ३-१८-२०

इति उक्तो लक्ष्मणः तस्याः क्रुद्धो रामस्य पश्यतः |<br>उद्धृत्य खड्गम् चिच्छ्हेद कर्ण नासम् महाबलः || 
३-१८-२१

निकृत्त कर्ण नासा तु विस्वरम् सा विनद्य च |<br>यथा आगतम् प्रदुद्राव घोरा शूर्पणखा वनम् || ३-१८-२२

सा विरूपा महाघोरा राक्षसी शोणित उक्षिता |<br>ननाद विविधान् नादान् यथा प्रावृषि तोयदः || ३-१८-२३

सा विक्षरंती रुधिरम् बहुधा घोर दर्शना |<br>प्रगृह्य बाहू गर्जन्ती प्रविवेश महावनम् || ३-१८-२४

ततः तु सा राक्षस संघ सम्वृतम्<br>खरम् जन स्थान गतम् विरूपिता |<br>उपेत्य तम् भ्रातरम् उग्र तेजसम्<br>
पपात भूमौ गगनाद् यथा अशनिः || ३-१८-२५

ततः सभार्यम् भय मोह मूर्चिता<br>सलक्ष्मणम् राघवम् आगतम् वनम् |<br>विरूपणम् च आत्मनि शोणित उक्षिता<br>
शशंस सर्वम् भगिनी खरस्य सा || ३-१८-२६

इति वाल्मीकि रामायणे आदि काव्ये अरण्य काण्डे अष्टादशः सर्गः
undefined
undefined
undefined

ह्रियमाणा तु वैदेही कंचित् नाथम् अपश्यती |<br>
ददर्श गिरि शृंगस्थान् पंच वानर पुंगवान् || ३-५४-१

तेषाम् मध्ये विशालाक्षी कौशेयम् कनक प्रभम् |<br>
उत्तरीयम् वरारोहा शुभानि आभरणानि च || ३-५४-२<br>
मुमोच यदि रामाय शंसेयुः इति भामिनी |

वस्त्रम् उत्सृज्य तन् मध्ये विनिक्षिप्तम् स भूषणम् || ३-५४-३<br>
संभ्रमात् तु दशग्रीवः तत् कर्म न च बुद्ध्वान् |

पिंगाक्षाः ताम् विशालाक्षीम् नेत्रैः अनिमिषैः इव || ३-५४-४<br>
विक्रोशन्तीम् तदा सीताम् ददृशुः वानर ऋषभाः |

स च पंपाम् अतिक्रम्य लंकाम् अभिमुखः पुरीम् || ३-५४-५<br>
जगाम रुदतीम् गृह्य मैथिलीम् राक्षस ईश्वरः |

ताम् जहार सुसंहृष्टो रावणो मृत्युम् आत्मनः || ३-५४-६<br>
उत्संगेन एव भुजगीम् तीक्ष्ण दंष्ट्राम् महाविषाम् |

वनानि सरितः शैलान् सरांसि च विहायसा || ३-५४-७<br>
स क्षिप्रम् समतीयाय शरः चापात् इव च्युतः |

तिमि नक्र निकेतम् तु वरुण आलयम् अक्षयम् || ३-५४-८<br>
सरिताम् शरणम् गत्वा समतीयाय सागरम् |

संभ्रमात् परिवृत्त ऊर्मी रुद्ध मीन महोरगः || ३-५४-९<br>
वैदेह्याम् ह्रियमाणायाम् बभूव वरुण आलयः |

अन्तरिक्ष गता वाचः ससृजुः चारणाः तदा || ३-५४-१०<br>
एतत् अन्तो दशग्रीव इति सिद्धाः तदा अब्रुवन् |

स तु सीताम् विचेष्टन्तीम् अंकेन आदाय रावणः || ३-५४-११<br>
प्रविवेश पुरीम् लन्काम् रूपिणीम् मृत्युम् आत्मनः |

सः अभिगम्य पुरीम् लंकाम् सुविभक्त महापथाम् || ३-५४-१२<br>
संरूढ कक्ष्या बहुलम् स्वम् अंतः पुरम् आविशत् |

ओर्

तत्र ताम् असित अपांगाम् शोक मोह परायणाम् || ३-५४-१३<br>
निदधे रावणः सीताम् मयो मायाम् इव आसुरीम् |

ओर्

ओर्

अब्रवीत् च दशग्रीवः पिशाचीः घोर दर्शनाः || ३-५४-१४<br>
यथा न एनाम् पुमान् स्त्री वा सीताम् पश्यति असम्मतः |

मुक्ता मणि सुवर्णानि वस्त्राणि आभरणानि च || ३-५४-१५<br>
यत् यत् इच्छेत् तत् एव अस्या देयम् मत् च्छंदतो यथा |

या च वक्ष्यति वैदेहीम् वचनम् किंचित् अप्रियम् || ३-५४-१६<br>
अज्ञानात् यदि वा ज्ञानान् न तस्या जीवितम् प्रियम् |

तथा उक्त्वा राक्षसीः ताः तु राक्षसेन्द्रः प्रतापवान् || ३-५४-१७<br>
निष्क्रम्य अन्तः पुरात् तस्मात् किम् कृत्यम् इति चिंतयन् |<br>
ददर्श अष्टौ महावीर्यान् राक्षसान् पिशित अशनान् || ३-५४-१८

स तान् दृष्ट्वा महावीर्यो वर दानेन मोहितः |<br>
उवाच तान् इदम् वाक्यम् प्रशस्य बल वीर्यतः || ३-५४-१९

नाना प्रहरणाः क्षिप्रम् इतो गच्छत सत्वराः |<br>
जनस्थानम् हत स्थानम् भूत पूर्वम् खर आलयम् || ३-५४-२०

तत्र उष्यताम् जनस्थाने शून्ये निहत राक्षसे |<br>
पौरुषम् बलम् आश्रित्य त्रासम् उत्सृज्य दूरतः || ३-५४-२१

बहु सैन्यम् महावीर्यम् जनस्थाने निवेशितम् |<br>
स दूषण खरम् युद्धे निहतम् राम सायकैः || ३-५४-२२

ततः क्रोधो मम अपूर्वो धैर्यस्य उपरि वर्धते |<br>
वैरम् च सुमहत् जातम् रामम् प्रति सुदारुणम् || ३-५४-२३

निर्यातयितुम् इच्छामि तत् च वैरम् अहम् रिपोः |<br>
न हि लप्स्यामि अहम् निद्राम् अहत्वा संयुगे रिपुम् || ३-५४-२४

तम् तु इदानीम् अहम् हत्वा खर दूषण घातिनम् |<br>
रामम् शर्म उपलप्स्यामि धनम् लब्ध्वा इव निर्धनः || ३-५४-२५

जनस्थाने वसद्भिः तु भवद्भिः रामम् आश्रिता |<br>
प्रवृत्तिः उपनेतव्या किम् करोति इति तत्त्वतः || ३-५४-२६

अप्रमादात् च गंतव्यम् सर्वैः एव निशाचरैः |<br>
कर्तव्यः च सदा यत्नो राघवस्य वधम् प्रति || ३-५४-२७

युष्माकम् तु बलम् ज्ञातम् बहुशो रण मूर्धनि |<br>
अतः तु अस्मिन् जनस्थाने मया यूयम् नियोजिताः || ३-५४-२८

ततः प्रियम् वाक्यम् उपेत्य राक्षसा<br>
महाअर्थम् अष्टौ अभिवाद्य रावणम् |<br>
विहाय लंकाम् सहिताः प्रतस्थिरे<br>
यतो जनस्थानम् अलक्ष्य दर्शनाः || ३-५४-२९

ततः तु सीताम् उपलभ्य रावणः<br>
सुसंप्रहृष्टः परिगृह्य मैथिलीम् |<br>
प्रसज्य रामेण च वैरम् उत्तमम्<br>
बभूव मोहात् मुदितः स राक्षसः || ३-५४-३०

इति वाल्मीकि रामायणे आदि काव्ये अरण्य काण्डे चतुः पंचाशः सर्गः
undefined
undefined
undefined

ह्रियमाणौ तु काकुत्स्थौ दृष्ट्वा सीता रघूत्तमौ |<br>
उच्चैः स्वरेण चुक्रोश प्रगृह्य सु महाभुजौ || ३-४-१

एष दाशरथी रामः सत्यवान् शीलवान् शुचिः |<br>
रक्षसा रौद्र रूपेण ह्रियते सह लक्ष्मणः || ३-४-२

माम् ऋका भक्ष इष्यन्ति शार्दूल द्वीपिनः तथा |<br>
माम् हरः उत्सृज्य काकुत्स्थौ नमस्ते राक्षसोत्तमः || ३-४-३

तस्याः तत् वचनम् श्रुत्वा वैदेह्याः राम लक्ष्मणौ |<br>
वेगम् प्रचक्रतुर् वीरौ वधे तस्य दुरात्मनः || ३-४-४

तस्य रौद्रस्य सौमित्रिः सव्यम् बाहुम् बभञ्ज ह |<br>
रामः तु दक्षिणम् बाहुम् तरसा तस्य रक्षसः || ३-४-५

<em>सः भग्न बहुः संविग्नः पपात आशु विमूर्छितः |<br>
धरण्याम् मेघ संकाशो वज्र भिन्न इव अचलः || ३-४-६</em>

मुष्टिभिर् बाहुभिर् पद्भिः सूदयन्तौ तु राक्षसम् |<br>
उद्यंयोद्यंय च अपि एनम् स्थण्डिले निष्पिपेषतुः || ३-४-७

स विद्धो बहुभिर् बाणैः खड्गाभ्याम् च परिक्षतः |<br>
निष्पिष्टो बहुधा भूमौ न ममार स राक्षसः || ३-४-८

तम् प्रेक्ष्य रामः सुभृशम् अवध्यम् अचल उपमम् |<br>
भयेषु अभय दः श्रीमान् इदम् वचनम् अब्रवीत् || ३-४-९

तपसा पुरुषव्याघ्र राक्षसोऽयम् न शक्यते |<br>
शस्त्रेण युधि निर्जेतुम् राक्षसम् निखनावहे || ३-४-१०

कुंजर्स्य इव रौद्रस्य राक्षसस्य अस्य लक्ष्मण! |<br>
वने अस्मिन् सुमहद् श्वभ्रम् खन्यताम् रौद्रवर्चसः || ३-४-११

इति उक्त्वा लक्ष्मणम् रामः प्रदरः खन्यताम् इति |<br>
तस्थौ विराधम् आक्र्ंय कण्ठे पादेन वीर्यवान् || ३-४-१२

तत् श्रुत्वा राघवेण उक्तम् राक्षसः प्रश्रितम् वचः |<br>
इदम् प्रोवाच काकुत्स्थम् विराधः पुरुषर्षभम् || ३-४-१३

हतोऽहम् पुरुषव्याघ्रः शक्र तुल्य बलेन वै |<br>
मया तु पूर्वम् त्वम् मोहान् न ज्ञातः पुरुषर्षभः || ३-४-१४

कौसल्या सुप्रजातः तात रामः त्वम् विदितो मया |<br>
वैदेही च महाभागा लक्ष्मणः च महायशाः || ३-४-१५

अभि शापाद् अहम् घोरम् प्रविष्टो राक्ष्सीम् तनुम् |<br>
तुंबुरुः नाम गन्धर्वः शप्तो वैश्रवणेन हि || ४-३-१६

प्रसाद्यमानः च मया सोऽब्रवीत् माम् महायशाः |<br>
यदा दाशरथी रमः त्वाम् वधिष्यति संयुगे || ३-४-१७<br>
तदा प्रकृतिम् आपन्नो भवान् स्वर्गम् गमिष्यति |

अनुपस्थीयमानो माम् स क्रुद्धो व्याजहार ह || ३-४-१८<br>
इति वैश्रवणो राजा रंभ आसक्तम् उवाच ह |

तव प्रसादान् मुक्तो अहम् अभिशापात् सु दारुणात् || ३-४-१९<br>
भुवनम् स्वम् गमिष्यामि स्वस्ति वोऽस्तु परंतप |

इतो वसति धर्मात्मा शरभङ्गः प्रतापवान् || ३-४-२०<br>
अध्यर्थ योजने तातः महर्षिः सूर्य संनिभः |<br>
तम् क्षिप्रम् अभिगच्छ त्वम् स ते श्रेयो अभिधास्यति || ३-४-२१

अवटे च अपि माम् राम निक्षिप्य कुशली व्रज |<br>
रक्षसाम् गत सत्त्वानाम् एष धर्मः सनातनः || ३-४-२२<br>
अवटे ये निधीयन्ते तेषाम् लोकाः सनातनाः |

एवम् उक्त्वा तु काकुत्स्थम् विराधः शर पीडितः || ३-४-२३<br>
बभूव स्वर्ग संप्राप्तो न्यस्त देहो महाबलः |

तत् श्रुत्वा राघवः वाक्यम् लक्ष्मणम् व्यादिदेश ह || ३-४-२४<br>
कुंजर्स्य इव रौद्रस्य राक्षसस्य अस्य लक्ष्मण! |<br>
वने अस्मिन् सुमहत् श्वभ्रम् खन्यताम् रौद्रकर्मणः|| ३-४-२५<br>
इति उक्त्वा लक्ष्मणम् रामः प्रदरः खन्यताम् इति |<br>
तस्थौ विराधम् आक्रंय कण्ठे पादेन वीर्यवान् || ३-४-२६

ततः खनित्रम् आदाय लक्ष्मणः श्वभ्रम् उत्तमम् |<br>
अखनत् पार्श्वतः तस्य विराधस्य महात्मनः || ३-४-२७

तम् मुक्त कण्ठम् उत्क्षिप्य शङ्कु कर्णम् महास्वनम् |<br>
विराधम् प्राक्षिपत् श्वभ्रे नदन्तम् भैरव स्वनम् || ३-४-२८

तम् आहवे दारुणम् आशु विक्रमौ<br>
स्थिरौ उभौ संयति राम लक्ष्मणौ |<br>
मुदान्वितौ चिक्षिपतुर् भयावहम्<br>
नदन्तम् उत्क्षिप्य बिलेन राक्ष्सम् || ३-४-२९

अवध्यताम् प्रेक्ष्य महासुरस्य तौ<br>
शितेन शस्त्रेण तदा नरर्षभौ |<br>
समर्थ्य च अत्यर्थ विशारदौ उभौ<br>
बिले विरधस्य वधम् प्रचक्रतुः || ३-४-३०

स्वयम् विराधेन हि मृत्युम् आत्मनः<br>
प्रसह्य रामेण वधार्थम् ईप्सितः |<br>
निवेदितः कानन चारिणा स्वयम्<br>
न मे वधः शस्त्र कृतो भवेत् इति || ३-४-३१

तदेव रामेण निशंय भाषितम्<br>
कृता मतिः तस्य बिल प्रवेशने |<br>
बिलम् च तेन अति बलेन रक्षसा<br>
प्रवेश्यमानेन वनम् विनादितम् || ३-४-३२

प्रहृष्ट रूपौ इव राम लक्ष्मणौ<br>
विराधम् उर्व्याम् प्रदरे निपात्य तम् |<br>
ननन्दतुः वीत भयौ महावने<br>
शिलाभिः अन्तर् दधतुः च राक्षसम् || ३-४-३३

ततः तु तौ कांचन चित्र कार्मुकौ<br>
निहत्य रक्षः परिगृह्य मैथिलीम् |<br>
विजह्रतुः तौ मुदितौ महावने<br>
दिवि स्थितौ चन्द्र दिवाकरौ इव || ३-४-३४

इति वाल्मीकि रामायणे आदि काव्ये अरण्य काण्डे चतुर्थः सर्गः
undefined
undefined
undefined

 शरभङ्गे दिवम् प्राप्ते मुनि संघाः समागताः |<br>
 
  अभ्यगच्छन्त काकुत्स्थम् रामम् ज्वलित तेजसम् || ३-६-१

 वैखानसा वालखिल्याः संप्रक्षाला मरीचिपाः |<br>
 
  अश्म कुट्टाः च बहवः पत्र आहाराः च तापसाः || ३-६-२

 दन्त उलूखलिनः च एव तथा एव उन्मज्जकाः परे |<br>
 
  गात्र शय्या अशय्याः च तथा एव अनवकाशिकाः || ३-६-३

 मुनयः सलिल आहारा वायु भक्षाः तथा अपरे |<br>
 
  आकाश निलयाः च एव तथा स्थण्डिल शायिनः || ३-६-४

 तथा ऊर्थ्व वासिनः दान्ताः तथा आर्द्र पट वाससः |<br>
 
  स जपाः च तपो नित्याः तथा पंच तपोऽन्विताः || ३-६-५

 सर्वे ब्राह्ंया श्रिया ज्युक्ता दृढ योग समाहिताः |<br>
 
  शरभंग आश्रमे रामम् अभिजग्मुः च तापसाः || ३-६-६

 अभिगंय च धर्मज्ञा रामम् धर्म भृताम् वरम् |<br>
 
  ऊचुः परम धर्मज्ञम् ऋषि संघाः समागताः || ३-६-७

 त्वम् इक्ष्वाकु कुलस्य अस्य पृथिव्याः च महारथः |<br>
 
  प्रधानः च अपि नाथः च देवानाम् मघवान् इव || ३-६-८

 ओर्

 विश्रुतः त्रिषु लोकेषु यशसा विक्रमेण च |<br>
 
  पितृ व्रतत्वम् सत्यम् च त्वयि धर्मः च पुष्कलः || ३-६-९

 त्वाम् आसाद्य महात्मानम् धर्मज्ञम् धर्म वत्सलम् |<br>
 
  अर्थित्वात् नाथ वक्ष्यामः तत् च नः क्षन्तुम् अर्हसि || ३-६-१०

 अधार्मः सुमहान् नाथ भवेत् तस्य तु भूपतेः |<br>
 
  यो हरेत् बलि षड् भागम् न च रक्षति पुत्रवत् || ३-६-११

 युंजानः स्वान् इव प्राणान् प्राणैः इष्टान् सुतान् इव |<br>
 
  नित्य युक्तः सदा रक्षन् सर्वान् विषय वासिनः || ३-६-१२<br>
  प्राप्नोति शाश्वतीम् राम कीर्तिम् स बहु वार्षिकीम् |<br>
  ब्रह्मणः स्थानम् आसाद्य तत्र च अपि महीयते || ३-६-१३

 यत् करोति परम् धर्मम् मुनिः मूल फल अशनः |<br>
 
  तत्र राज्ञः चतुर् भागः प्रजा धर्मेण रक्षतः || ३-६-१४

 सो अयम् ब्राह्मण भूयिष्ठो वानप्रस्थ गणो महान् |<br>
 
  त्वम् नाथो अनाथवत् राम राक्षसैः हन्यते भृशम् || ३-६-१५

 एहि पश्य शरीराणि मुनीनाम् भावित आत्मनाम् |<br>
 
  हतानाम् राक्षसैः घोरैः बहूनाम् बहुधा वने || ३-६-१६

 पंपा नदी निवासानाम् अनुमन्दाकिनीम् अपि |<br>
 
  चित्रकूट आलयानाम् च क्रियते कदनम् महत् || ३-६-१७

 एवम् वयम् न मृष्यामो विप्रकारम् तपस्विनाम् |<br>
 
  क्रियमाणम् वने घोरम् रक्षोभिः भीम कर्मभिः || ३-६-१८

 ततः त्वाम् शरणार्थम् च शरण्यम् समुपस्थिताः |<br>
 
  परिपालय नः राम वध्यमानान् निशाचरैः || ३-६-१९

 परा त्वत्तः गतिः वीर पृधिव्यम् न उपपद्यते |<br>
 
  परिपालय नः सर्वान् राक्षसेभ्यो नृपात्मजः || ३-६-२०

 एतत् श्रुत्वा तु काकुत्स्थः तापसानाम् तपस्विनाम् |<br>
 
  इदम् प्रोवाच धर्मात्मा सर्वान् एव तपस्विनः || ३-६-२१

 न एवम् अर्हथ माम् वक्तुम् आज्ञाप्यः अहम् तपस्विनाम् |<br>
 
  केवलेन स्व कार्येण प्रवेष्टव्यम् वनम् मया || ३-६-२२

 विप्रकारम् अपाक्रष्टुम् राक्षसैः भवताम् इमम् |<br>
 
  पितुः तु निर्देशकरः प्रविष्टो अहम् इदम् वनम् || ३-६-२३

 भवताम् अर्थ सिद्ध्यर्थम् आगतोऽहम् यदृच्छया |<br>
 
  तस्य मे अयम् वने वासो भविष्यति महाफलः | ३-६-२४

 तपस्विनाम् रणे शत्रून् हन्तुम् इच्छामि राक्षसान् |<br>
 
  पश्यन्तु वीर्यम् ऋषयः सः ब्रातुर् मे तपोधनाः || ३-६-२५

 दत्त्वा अभयम् च अपि तपो धनानाम्<br>
 
  धर्मे धृइत आत्मा सह लक्ष्मणेन |<br>
  तपो धनैः च अपि सह आर्य दत्तः<br>
  सुतीक्ष्णम् एव अभिजगाम वीरः || ३-६-२६

 इति वाल्मीकि रामायणे आदि काव्ये अरण्य काण्डे षष्ठः सर्गः
undefined
undefined
undefined

मारीचस्य तु तत् वाक्यम् क्षमम् युक्तम् च रावणः |<br>
उक्तो न प्रतिजग्राह मर्तु काम इव औषधम् || ३-४०-१

तम् पथ्य हित वक्तारम् मारीचम् राक्षसाधिपः |<br>
अब्रवीत् परुषम् वाक्यम् अयुक्तम् काल चोदितः || ३-४०-२

यत् किल एतत् अयुक्तार्थम् मारीच मयि कथ्यते |<br>
वाक्यम् निष्फलम् अत्यर्थम् बीजम् उप्तम् इव ऊषरे || ३-४०-३

त्वत् वाक्यैः न तु माम् शक्यम् - भेतुम् - भेत्तुम् रामस्य संयुगे |<br>
पाप शीलस्य मूर्खस्य मानुषस्य विशेषतः || ३-४०-४

यः त्यक्त्वा सुहृदो राज्यम् मातरम् पितरम् तथा |<br>
स्त्री वाक्यम् प्राकृतम् श्रुत्वा वनम् एक पदे गतः || ३-४०-५

अवश्यम् तु मया तस्य संयुगे खर घातिनः |<br>
प्राणैः प्रियतरा सीता हर्तव्या तव संनिधौ || ३-४०-६

एवम् मे निश्चिता बुद्धिः हृदि मारीच विद्यते |<br>
न व्यावर्तयितुम् शक्या स इन्द्रैः अपि सुर असुरैः || ३-४०-७

दोषम् गुणम् वा संपृष्टः त्वम् एवम् वक्तुम् अर्हसि |<br>
अपायम् वा अपि उपायम् वा कार्यस्य अस्य विनिश्चये || ३-४०-८

संपृष्टेन तु वक्तव्यम् सचिवेन विपश्चिता |<br>
उद्यत अंजलिना राज्ञे य इच्छेत् भूतिम् आत्मनः || ३-४०-९

वाक्यम् अप्रतिकूलम् तु मृदु पूर्वम् शुभम् हितम् |<br>
उपचारेण युक्तम् च वक्तव्यो वसुधा अधिपः || ३-४०-१०

स अवमर्दम् तु यत् वाक्यम् अथवा मारीच हितम् उच्यते |<br>
न अभिनंदति तत् राजा मानार्थी मान वर्जितम् || ३-४०-११

पंच रूपाणि राजानो धारयन्ति अमित ओजसः |<br>
अग्नेः इन्द्रस्य सोमस्य यमस्य वरुणस्य च || ३-४०-१२

औष्ण्यम् तथा विक्रमम् च सौम्यम् दण्डम् प्रसन्नताम् |<br>
धारयन्ति महाताम्नो राजानः क्षणदाचर || ३-४०-१३<br>
तस्मात् सर्वासु अवस्थासु मान्याः पूज्याः च पार्थिवाः |

त्वम् तु धर्मम् अविज्ञाय केवलम् मोहम् आश्रितः || ३-४०-१४<br>
अभ्यागतम् माम् दौरात्म्यात् परुषम् वदसि ईदृशम् |

गुण दोषौ न पृच्छामि क्षमम् च आत्मनि राक्षस || ३-४०-१५<br>
मया उक्तम् अपि च एतावत् त्वाम् प्रति अमितविक्रम |

अस्मिन् तु स भवान् कृत्ये साहाय्यम् कर्तुम् अर्हसि || ३-४०-१६<br>
श्रुणु तत् कर्म साहाय्ये यत् कार्यम् वचनात् मम |

सौवर्णः त्वम् मृगो भूत्वा चित्रो रजत बिन्दुभिः || ३-४०-१७<br>
आश्रमे तस्य रामस्य सीतायाः प्रमुखे चर |<br>
प्रलोभयित्वा वैदेहीम् यथा इष्टम् गन्तुम् अर्हसि || ३-४०-१८

त्वाम् हि माया मयम् दृष्ट्वा कांचनम् जात विस्मया |<br>
आनय एनम् इति क्षिप्रम् रामम् वक्ष्यति मैथिली || ३-४०-१९

अपक्रान्ते च काकुत्स्थे दूरम् च यात्वा अपि उदाहर |<br>
हा सीते लक्ष्मणे इति एवम् राम वाक्य अनुरूपकम् || ३-४०-२०

तत् श्रुत्वा राम पदवीम् सीताया च प्रचोदितः |<br>
अनुगच्छति संभ्रांतम् सौमित्रिः अपि सौहृदात् || ३-४०-२१

अपक्रान्ते च काकुत्स्थे लक्ष्मण च यथा सुखम् |<br>
आहरिष्यामि वैदेहीम् सहस्राक्षः शचीम् इव || ३-४०-२२

एवम् कृत्वा तु इदम् कार्यम् यथा इष्टम् गच्छ राक्षस |<br>
राज्यस्य अर्धम् प्रदास्यामि मारीच तव सुव्रत || ३-४०-२३

गच्छ सौम्य शिवम् मार्गम् कार्यस्य अस्य विवृद्धये |<br>
अहम् तु अनुगमिष्यामि स रथो दण्डका वनम् || ३-४०-२४

प्राप्य सीताम् अयुद्धेन वंचयित्वा तु राघवम् |<br>
लंकाम् प्रति गमिष्यामि कृत कार्यः सह त्वया || ३-४०-२५

नो चेत् करोषि मारीच हन्मि त्वाम् अहम् अद्य वै |<br>
एतत् कार्यम् अवश्यम् मे बलाद् अपि करिष्यसि |<br>
राज्ञो हि प्रतिकूलस्थो न जातु सुखम् एधते || ३-४०-२६

आसाद्या तम् जीवित संशयः ते<br>
मृत्युर् ध्रुवो हि अद्य मया विरुध्यतः |<br>
एतत् यथावत् परिगृह्य बुद्ध्या<br>
यत् अत्र पथ्यम् कुरु तत् तथा त्वम् || ३-४०-२७

इति वाल्मीकि रामायणे आदि काव्ये अरण्य काण्डे चत्वारिंशः सर्गः
undefined
undefined
undefined

पूर्वजो अपि उक्त मात्रः तु लक्ष्मणेन सुभाषितम् |<br>
सार ग्राही महासारम् प्रतिजग्राह राघवः || ३-६७-१

स निगृह्य महाबाहुः प्रवृद्धम् रोषम् आत्मनः |<br>
अवष्टभ्य धनुः चित्रम् रामो लक्ष्मणम् अब्रवीत् || ३-६७-२

किम् करिष्यावहे वत्स क्व वा गच्छाव लक्ष्मण |<br>
केन उपायेन पश्येयम् सीताम् इह विचिन्तय || ३-६७-३

तम् तथा परिताप आर्तम् लक्ष्मणो रामम् अब्रवीत् |<br>
इदम् एव जनस्थानम् त्वम् अन्वेषितुम् अर्हसि || ३-६७-४<br>
राक्षसैः बहुभिः कीर्णम् नाना द्रुम लता आयुतम् |

सन्ति इह गिरि दुर्गाणि निर्दराः कंदराणि च || ३-६७-५<br>
गुहाः च विविधा घोरा नाना मृग गण आकुलाः |<br>
आवासाः किन्नराणाम् च गन्धर्व भवनानि च || ३-६७-६

तानि युक्तो मया सार्धम् समन्वेषितुम् अर्हसि |<br>
त्वत् विधा बुद्धि संपन्ना माहात्मानो नरर्षभ || ३-६७-७<br>
आपत्सु न प्रकंपन्ते वायु वेगैः इव अचलाः |

इति उक्तः तत् वनम् सर्वम् विचचार स लक्ष्मणः || ३-६७-८<br>
क्रुद्धो रामः शरम् घोरम् संधाय धनुषि क्षुरम् |

ततः पर्वत कूट आभम् महा भागम् द्विज उत्तमम् || ३-६७-९<br>
ददर्श पतितम् भूमौ क्षतज आर्द्रम् जटायुषम् |

तम् दृष्ट्वा गिरि शृंग आभम् रामो लक्ष्मणम् अब्रवीत् || ३-६७-१०<br>
अनेन सीता वैदेही भक्षिता न अत्र संशयः |

गृध्र रूपम् इदम् व्यक्तम् रक्षो भ्रमति काननम् || ३-६७-११<br>
भक्षयित्वा विशालाक्षीम् आस्ते सीताम् यथा सुखम् |<br>
एनम् वधिष्ये दीप्त अग्रैः घोरैः बाणैः अजिह्मगैः || ३-६७-१२

इति उक्त्वा अभ्यपतत् गृध्रम् सन्धाय धनुषि क्षुरम् |<br>
क्रुद्धो रामः समुद्र अन्ताम् चालयन् इव मेदिनीम् || ३-६७-१३

तम् दीन दीनया वाचा स फेनम् रुधिरम् वमन् |<br>
अभ्यभाषत पक्षी तु रामम् दशरथ आत्मजम् || ३-६७-१४

याम् ओषधिम् इव आयुष्मन् अन्वेषसि महा वने |<br>
सा देवी मम च प्राणा रावणेन उभयम् हृतम् || ३-६७-१५

त्वया विरहिता देवी लक्ष्मणेन च राघव |<br>
ह्रियमाणा मया दृष्टा रावणेन बलीयसा || ३-६७-१६

सीताम् अभ्यवपन्नो अहम् रावणः च रणे मया |<br>
विध्वंसित रथः च अत्र पातितो धरणी तले || ३-६७-१७

एतत् अस्य धनुः भग्नम् एतत् अस्य शरावरम् |<br>
अयम् अस्य रणे राम भग्नः सांग्रामिको रथः || ३-६७-१८

अयम् तु सारथिः तस्य मत् पक्ष निहतो भुविः |<br>
परिश्रान्तस्य मे पक्षौ छित्त्वा खड्गेन रावणः || ३-६७-१९<br>
सीताम् आदाय वैदेहीम् उत्पपात विहायसम् |<br>
रक्षसा निहतम् पूर्वम् न माम् हन्तुम् त्वम् अर्हसि || ३-६७-२०

रामः तस्य तु विज्ञाय सीता सक्ताम् प्रियाम् कथाम् |<br>
गृध्र राजम् परिष्वज्य परित्यज्य महत् धनुः || ३-६७-२१

निपपात अवशो भूमौ रुरोद सह लक्ष्मण |<br>
द्विगुणीकृत ताप आर्तो रामो धीरतरो अपि सन् || ३-६७-२२

एकम् एक अयने कृच्छ्रे निःश्वसन्तम् मुहुर् मुहुः |<br>
समीक्ष्य दुःखितो रामः सौमित्रिम् इदम् अब्रवीत् || ३-६७-२३

राज्यम् भ्रष्टम् वने वासः सीता नष्टा मृते द्विजः |<br>
ईदृशी इयम् मम अलक्ष्मीः दहेत् अपि पावकम् || ३-६७-२४

संपूर्णम् अपि चेत् अद्य प्रतरेयम् महोदधिम् |<br>
सो अपि नूनम् मम अलक्ष्म्या विशुष्येत् सरिताम् पतिः || ३-६७-२५

न अस्ति अभाग्यतरो लोके मत्तो अस्मिन् स चराचरे |<br>
येन इयम् महती प्राप्ता मया व्यसन वागुरा || ३-६७-२६

अयम् पितृ वयस्यो मे गृध्र राजो जरा अन्वितः |<br>
शेते विनिहतो भूमौ मम भाग्य विपर्ययात् || ३-६७-२७

इति एवम् उक्त्वा बहुशो राघवः सह लक्ष्मणः |<br>
जटायुषम् च पस्पर्श पितृ स्नेहम् निदर्शयन् || ३-६७-२८

निकृत्त पक्षम् रुधिर अवसिक्तम्<br>
तम् गृध्र राजम् परिरभ्य रामः |<br>
क्व मैथिलि प्राण समा मम इति<br>
विमुच्य वाचम् निपपात भूमौ || ३-६७-२९

इति वाल्मीकि रामायणे आदि काव्ये अरण्य काण्डे सप्त षष्टितमः सर्गः
undefined
undefined
undefined

ताम् तथा पतिताम् दृष्ट्वा विरूपाम् शोणित उक्षिताम् |<br>भगिनीम् क्रोध संतप्तः खरः पप्रच्छ्ह राक्षसः 
|| ३-१९-१

उत्तिष्ठ तावत् आख्याहि प्रमोहम् जहि संभ्रमम् |<br>व्यक्तम् आख्याहि केन त्वम् एवम् रूपा विरूपिता || ३-१९-२

कः कृष्ण सर्पम् असीनम् आशी विषम नागसम् |<br>तुदति अभिसमापन्नम् अ.ंगुलि अग्रेण लीलया || ३-१९-३

काल पाशम् समासज्य कण्ठे मोहात् न जानते |<br>यः त्वाम् अद्य समासाद्य पीतवान् विषम् उत्तमम् || ३-१९-४

बल विक्रम संपन्ना कामगा काम रूपिणी |<br>इमाम् अवस्थाम् नीता त्वम् केन अंतक समा गता || ३-१९-५

देव गन्धर्व भूतानाम् ऋषीणाम् च महात्मनाम् |<br>को अयम् एवम् महावीर्यः त्वाम् विरूपाम् चकार ह || ३-१९-६

न हि पश्यामि अहम् लोके यः कुर्यात् मम विप्रियम् |<br>अमरेषु सहस्राक्षम् महएन्द्रम् पाकशासनम् || ३-१९-७

अद्य अहम् मार्गणैः प्राणान् आदास्ये जीवितांतगैः |<br>सलिले क्षीरम् आसक्तम् निष्पिबन् इव सारसः || ३-१९-८

निहतस्य मया संख्ये शर संकृत्त मर्मणः |<br>सफेनम् रुधिरम् कस्य मेदिनी पातुम् इच्छ्हसि || ३-१९-९

कस्य पत्ररथाः कायात् मांसम् उत्कृत्य संगताः |<br>प्रहृष्टा भक्षयिष्यन्ति निहतस्य मया रणे || ३-१९-१०

तम् न देवा न गंधर्वा न पिशाचा न राक्षसाः |<br>मया अपकृष्टम् कृपणम् शक्ताः त्रातुम् इह आहवे || ३-१९-११

उपलभ्य शनैः संज्ञाम् तम् मे शंसितुम् अर्हसि |<br>येन त्वम् दुर्विनीतेन वने विक्रम्य निर्जिता || ३-१९-१२

इति भ्रातुर् वचः श्रुत्वा क्रुद्धस्य च विशेषतः |<br>ततः शूर्पणखा वाक्यम् सबाष्पम् इदम् अब्रवीत् || ३-१९-१३

तरुणौ रूप संपन्नौ सुकूमारौ महाबलौ |<br>पुण्डरीक विशालाक्षौ चीर कृष्ण अजिन अंबरौ || ३-१९-१४<br>फल मूल 
अशिनौ दान्तौ तापसौ ब्रह्मचारिणौ |<br>पुत्रौ दशरथस्य आस्ताम् भ्रातरौ राम लक्ष्मनौ || ३-१९-१५


गन्धर्व राज प्रतिमौ पार्थिव 
व्यन्जन अन्वितौ |<br>देवौ वा दानवौ - मानुषौ - वा तौ न तर्कयितुम् उत्सहे || ३-१९-१६


तरुणी रूपसंपन्ना सर्वाअभरण 
भूषिता |<br>दृष्टा तत्र मया नारी तयोर् मध्ये सुमध्यमा || ३-१९-१७


ताभ्याम् उभाभ्याम् संभूय 
प्रमदाम् अधिकृत्य ताम् |<br>इमाम् अवस्थाम् नीता अहम् यथा अनाथा सती तथा || ३-१९-१८


तस्याः च अनृजु वृत्तायाः 
तयोः च हतयोर् अहम् |<br>सफेनम् पातुम् इच्छ्हामि रुधिरम् रण मूर्धनि || ३-१९-१९


एष मे प्रथमः कामः कृतः तत्र 
त्वया भवेत् |<br>तस्याः तयोः च रुधिरम् पिबेयम् अहम् आहवे || ३-१९-२०


इति तस्याम् ब्रुवाणायाम् 
चतुर् दश महाबलान् |<br>व्यादिदेश खरः क्रुद्धो राक्षसान् अंतकोपमान् || ३-१९-२१


मानुषौ शस्त्र संपन्नौ चीर 
कृष्ण अजिन अंबरौ |<br>प्रविष्टौ दण्डकारण्यम् घोरम् प्रमदया सह || ३-१९-२२


तौ हत्वा ताम् च दुर्वृत्ताम् 
उपावर्तितुम् अर्हथ |<br>इयम् च रुधिरम् तेषाम् भगिनी मम पास्यति || ३-१९-२३


मनोरथो अयम् इष्टो अस्या भगिन्या मम राक्षसाः |<br>शीघ्रम् संपद्यताम् 
गत्वा तौ प्रमथ्य स्व तेजसा || ३-१९-२४


युष्माबिः निर्हतो दृष्ट्वा तौ उभौ भ्रातौ रणे |<br>इयम् प्रहृष्टा 
मुदिता रुधिरम् युधि पास्यति || ३-१९-२५


इति प्रतिसमादिष्टा राक्षसाः ते चतुर् दश |<br>तत्र जग्मुः तया सार्धम् 
घना वातेरिताः यथा || ३-१९-२६


ततस्तु ते तम् समुदर्ग तेजसम्<br>तथापि तीक्ष्ण प्रदरा निशाचरा |<br>
न शेकुर् एनम् सहसा प्रमर्दितुम्<br>वनद्विपा दीप्त्वम् इव अग्निम् उथितम् || ३-१९-२७


इति वाल्मीकि रामायणे आदि काव्ये अरण्य काण्डे एकोनविंहः सर्गः
undefined
undefined
undefined

अवष्टब्ध धनुम् रामम् क्रुद्धम् च रिपु घातिनम् |<br>ददर्श आश्रमम् आगम्य खरः सह पुरःसरैः || ३-२५-१

तम् दृष्ट्वा सगुणम् चापम् उद्यम्य खर निःस्वनम् |<br>रामस्य अभिमुखम् सूतम् चोद्यताम् इति अचोदयत् || ३-२५-२

स खरस्य आज्ञया सूतः तुरगान् समचोदयत् |<br>यत्र रामो महाबाहुः एको धुन्वन् धनुः स्थितः || ३-२५-३

तम् तु निष्पतितम् दृष्ट्वा सर्वे ते रजनी चराः |<br>मुंचमाना महानादम् सचिवाः पर्यवारयन् || ३-२५-४

स तेषाम् यातुधानानाम् मध्ये रथः गतः खरः |<br>बभूव मध्ये ताराणाम् लोहिता.ंग इव उदितः || ३-२५-५

ततः शर सहस्रेन रामम् अप्रतिम ओजसम् |<br>अर्दयित्वाअ महानादम् ननाद समरे खरः || ३-२५-६

ततः तम् भीम धन्वानम् क्रुद्धाः सर्वे निशाचराः |<br>रामम् नाना विधैः शस्त्रैः अभ्यवर्षन्त दुर्जयम् || 
३-२५-७

मुद्गरैः आयसैः शूलैः प्रासैः खड्गैः परश्वधैः |<br>राक्षसाः समरे रामम् निजघ्नू रोष तत्पराः || ३-२५-८

ते वलाहक संकाशा महाकाया महाबलाः |<br>अभ्यधावन्त काकुत्स्थम् रथैः वाजिभिः एव च || ३-२५-९<br>गजैः पर्वत 
कूट अभैः रामम् युद्धे जिंघासवः |

ते रामे शर वर्षाणि व्यसृजन् रक्षसाम् गणाः || ३-२५-१०<br>शैलेन्द्रम् इव धाराभिर् वर्षमाणा महाधनाः |

सर्वैः परिवृतो रामो राक्षसैः कॄरदर्शिनैः || ३-२५-११<br>तिथिषु इव महादेवो वृतः पारिषदाम् गणैः |

तानि मुक्तानि शस्त्राणि यातुधानैः स राघवः || ३-२५-१२<br>प्रतिजग्राह विशिखैः नदि ओघान् इव सागरः |

स तैः प्रहरणैः घोरैः भिन्न गात्रो न विव्यथे || ३-२५-१३<br>रामः प्रदीप्तैर् बहुभिर् वज्रैर् इव महा अचलः 
|

स विद्धः क्षतज दिग्धः सर्व गात्रेषु राघवः || ३-२५-१४<br>बभूव रामः सन्ध्य अभ्रैः दिवाकर इव आवृतः |

विषेदुर् देव गन्धर्वाः सिद्धाः च परम ऋषयः || ३-२५-१५<br>एकम् सहस्रैः बहुभिः तदा दृष्ट्वा समावृतम् |

ततो रामः तु सुसंक्रुद्धो मण्डली कृत कार्मुकः || ३-२५-१६<br>ससर्ज निशितान् बाणान् शतशः अथ सहस्रशः |

दुरवारान् दुर्विषहान् कालपाश उपमान् रणे || ३-२५-१७<br>मुमोच लीलया रामः कंकपत्रान् कांचन भूषणान् |

ते शराः शत्रु सैन्येषु मुक्ता रामेण लीलया || ३-२५-१८<br>आददू रक्षसाम् प्राणान् पाशाः कालकृता इव |

भित्त्वा राक्षस देहान् ताम् ते शरा रुधिर आप्लुताः || ३-२५-१९<br>अंतरिक्ष गता रेजुः दीप्त अग्नि सम तेजसः 
|

असंख्येयाः तु रामस्य सायकाः चाप मण्डलात् || ३-२५-२०<br>विनिष्पेतुः अतीव उग्रा रक्षः प्राण अपहारिणः |

तैः धनूंषि ध्वज अग्राणि चर्माणि च शिरांसि च || ३-२५-२१<br>बहून् स हस्त आभरणान् ऊरून् करि कर उपमान् |<br>
चिछ्हेद रामः समरे शतशः अथ सहस्रशः || ३-२५-२२

हयान् कांचन सन्नाहान् रथ युक्तान् स सारथीन् |<br>गजाम् च स गज आरोहान् स हयान् सारधिनः तदा || ३-२५-२३<br>
चिछ्हिदुः बिभिदुः च एव राम बाणा गुण च्युताः |<br>पदातीन् समरे हत्वा हि अनयत् यम सदनम् || ३-२५-२४

ततो नालीक नाराचैः तीक्ष्ण अग्रैः विकर्णिभिः |<br>भीमम् आर्त स्वरम् चक्रुः छ्हिद्यमाना निशाचराः || ३-२५-२५

तत् सैन्यम् निशितैः बाणैः अर्दितम् मर्म भेदिभिः |<br>न रामेण सुखम् लेभे शुष्कम् वनम् इव अग्निना || ३-२५-२६

केचिद् भीम बलाः शूराः प्रासान् शूलान् परश्वधान् |<br>चिक्षिपुः परम क्रुद्धा रामाय रजनीचराः || ३-२५-२७

तेषाम् बाणैः महाबाहुः शस्त्राणि आवार्य वीर्यवान् |<br>जहार समरे प्राणान् चिच्छ्हेद च शिरो धरान् || ३-२५-२८

ते छ्हिन्न शिरसः पेतुः छ्हिन्न चर्म शरासनाः |<br>सुपर्ण वात विक्षिप्ता जगत्याम् पादपा यथा || ३-२५-२९

अवशिष्टाः च ये तत्र विषण्णाः ते निशाचराः |<br>खरम् एव अभ्यधावन्त शरणार्थम् शर आहताः || ३-२५-३०

तान् सर्वान् धनुर् आदाय समाश्वास्य च दूषणः |<br>अभ्यधावत सुसंक्रुद्धः क्रुद्धः [रुद्रम्] क्रुद्ध इव 
अन्तकः || ३-२५-३१

निवृत्ताः तु पुनः सर्वे दूषण आश्रय निर्भयाः |<br>रामम् एव अभ्यधावन्त साल ताल शिल आयुधाः || ३-२५-३२

शूल मुद्गर हस्ताः च पाश हस्ता महाबलाः |<br>सृजन्तः शर वर्षाणि शस्त्र वर्षाणि संयुगे|| ३-२५-३३<br>द्रुम 
वर्षाणि मुंचन्तः शिला वर्षाणि राक्षसाः |

तद् बभूव अद्भुतम् युद्धम् तुमुलम् रोम हर्षणम् || ३-२५-३४<br>रामस्य अस्य महाघोरम् पुनः तेषाम् च रक्षसाम् 
|

ते समन्तात् अभिक्रुद्धा राघवम् पुनर् आर्दयन् || ३-२५-३५<br>ततः सर्वा दिशो दृष्ट्वा प्रदिशाः च समावृताः 
|<br>राक्षसैः सर्वतः प्राप्तैः शर वर्षाभिः आवृतः || ३-२५-३६<br>स कृत्वा भैरवम् नादम् अस्त्रम् परम भास्वरम्|<br>
समयोजयत् गान्धर्वम् राक्षसेषु महाबलः || ३-२५-३७

ततः शर सहस्राणि निर्ययुः चाप मण्डलात् |<br>सर्वा दश दिशो बानैः आपूर्यन्त समागतैः || ३-२५-३८

न आददानाम् शरान् घोरान् विमुंचंतम् शर उत्तमान् |<br>विकर्षमाणम् पश्यन्ति राक्षसाः ते शर आर्दिताः || 
३-२५-३९

शर अन्धकारम् आकाशम् आवृणोत् स दिवाकरम् |<br>बभूव अवस्थितो रामः प्रक्षिपन् इव तान् शरान् || ३-२५-४०

युगपत् पतमानैः च युगपच्च हतैः भ्रिशम् |<br>युगपत् पतितैः चैव विकीर्णा वसुधा अभवत् || ३-२५-४१

निहताः पतिताः क्षीणा च्छ्हिन्न भिन्न विदारिताः |<br>तत्र तत्र स्म दृश्यन्ते राक्षसाः ते सहस्रशः || ३-२५-४२

स उष्णीषैः उत्तम अंगैः च स अ.ंगदैः बाहुभिः तथा |<br>ऊरुभिः बाहुभिः च्छ्हिन्नैः नाना रूपैः विभूषणैः || 
३-२५-४३<br>हयैः च द्विप मुख्यैः च रथैः भिन्नैः अनेकशः |<br>चामर व्यजनैः छ्हत्रैः ध्वजैः नाना विधैः अपि 
|| ३-२५-४४<br>रामेण बाण अभिहतैः विच्छ्हिन्नैः शूल पट्टिशैः |<br>खड्गैः खण्डीकृतैः प्रासैः विकीर्णैः 
च पश्वधैः || ३-२५-४५<br>चूणिताभिः शिलाभिः च शरैः चित्रैः अनेकशः |<br>विच्छ्हिन्नैः समरे भूमिः विस्तीर्णा 
आभूत् भयंकरा || ३-२५-४६

तान् दृष्ट्वा निहतान् सर्वे रक्षसाः परम आतुराः |<br>न तत्र चलितुम् शक्ता रामम् पर पुरंजयम् || ३-२५-४७

इति वाल्मीकि रामायणे आदि काव्ये अरण्य काण्डे पंच विंशः सर्गः
undefined
undefined
undefined

ततः शूर्पणखा दृष्ट्वा सहस्राणि चतुर्दश |<br>हतानि एकेन रामेण रक्षसाम् भीम कर्मणाम् || ३-३२-१<br>दूषणम् 
च खरम् चैव हतम् त्रिशिरसम् रणे |<br>दृष्ट्वा पुनर् महानादम् ननाद जलद उपमा || ३-३२-२

सा दृष्ट्वा कर्म रामस्य कृतम् अन्यैः सुदुष्करम् |<br>जगाम परम उद्विग्ना लंकाम् रावण पालिताम् || ३-३२-३

सा ददर्श विमान अग्रे रावणम् दीप्त तेजसम् |<br>उपोपविष्टम् सचिवैः मरुद्भिः इव वासवम् || ३-३२-४

आसीनम् सूर्य संकाशे कांचने परमासने |<br>रुक्म वेदि गतम् प्राज्यम् ज्वलंतम् इव पावकम् || ३-३२-५

देव गन्धर्व भूतानाम् ऋषीणाम् च महात्मनाम् |<br>अजेयम् समरे घोरम् व्यात्त आननम् इव अन्तकम् || ३-३२-६

देव असुर विमर्देषु वज्र अशनि कृत व्रणम् |<br>ऐरावत विषाण अग्रैः उत्कृष्ट किण वक्षसम् || ३-३२-७

विंशत् भुजम् दश ग्रीवम् दर्शनीय परिच्छदम् |<br>विशाल वक्षसम् वीरम् राज लक्ष्मण लक्षितम् || ३-३२-८

नद्ध वैदूर्य संकाशम् तप्त कान्चन कुण्डलम् |<br>सुभुजम् शुक्ल दशनम् महा आस्यम् पर्वतोपमम् || ३-३२-९

विष्णु चक्र निपातैः च शतशो देव संयुगे |<br>अन्यैः शस्त्रैः प्रहारैः च महायुद्धेषु ताडितम् || ३-३२-१०

आहत अंगम् समस्तैः च देव प्रहरणैः तथा |<br>अक्षोभ्याणाम् समुद्राणाम् क्षोभणम् क्षिप्र कारिणम् || ३-३२-११

क्षेप्तारम् पर्वत अग्राणाम् सुराणाम् च प्रमर्दनम् |<br>उच्छेत्तारम् च धर्माणाम् पर दार अभिमर्शनम् || 
३-३२-१२

सर्व दिव्य अस्त्र योक्तारम् यज्ञ विघ्न करम् सदा |<br>पुरीम् भोगवतीम् गत्वा पराजित्य च वासुकिम् || ३-३२-१३<br>
तक्षकस्य प्रियाम् भार्याम् पराजित्य जहार यः |

कैलासम् पर्वतम् गत्वा विजित्य नर वाहनम् || ३-३२-१४<br>विमानम् पुष्पकम् तस्य कामगम् वै जहार यः |

वनम् चैत्ररथम् दिव्यम् नलिनीम् नंदनम् वनम् || ३-३२-१५<br>विनाशयति यः क्रोधात् देव उद्यानानि वीर्यवान् 
|

चन्द्र सूर्यौ महा भागौ उत्तिष्ठन्तौ परंतपौ || ३-३२-१६<br>निवारयति बाहुभ्याम् यः शैल शिखरोपमः |

दश वर्ष सहस्राणि तपः तप्त्वा महावने || ३-३२-१७<br>पुरा स्वयंभुवे धीरः शिरांसि उपजहार यः |

देव दानव गधर्व पिशाच पतग उरगैः || ३-३२-१८<br>अभयम् यस्य संग्रामे मृत्युतो मानुषाद् ऋते |

मन्त्रैः अभितुष्टम् पुण्यम् अध्वरेषु द्विजातिभिः || ३-३२-१९<br>हविर्धानेषु यः सोमम् उपहन्ति महाबलः |

प्राप्त यज्ञ हरम् दुष्टम् ब्रह्म घ्नम् क्रूर कारिणम् || ३-३२-२०<br>कर्कशम् निरनुक्रोशम् प्रजानाम् अहिते 
रतम् |

रावणम् सर्व भूतानाम् सर्व लोक भयावहम् || ३-३२-२१<br>राक्षसी भ्रातरम् क्रूरम् सा ददर्श महाबलम् |

तम् दिव्य वस्त्र आभरणम् दिव्य माल्य उपशोभितम् || ३-३२-२२<br>आसने सूपविष्टम् तम् काले कालम् इव उद्यतम् 
|

राक्षसेन्द्रम् महाभागम् पौलस्त्य कुल नन्दनम् || ३-३२-२३<br>उपगम्य अब्रवीत् वाक्यम् राक्षसी भय विह्वला 
|<br>रावणम् शत्रु हन्तारम् मंत्रिभिः परिवारितम् || ३-३२-२४

तम् अब्रवीत् दीप्त विशाल लोचनम्<br>प्रदर्शयित्वा भय लोभ मोहिता |<br>सुदारुणम् वाक्यम् अभीत चारिणी<br>
महात्मना शूर्पणखा विरूपिता || ३-३२-२५

इति वाल्मीकि रामायणे आदि काव्ये अरण्य काण्डे द्वा त्रिंशः सर्गः
undefined
undefined
undefined

सुतीक्ष्णेन अभ्यनुज्ञातम् प्रस्थितम् रघु नन्दनम् |<br>हृद्यया स्निग्धया वाचा भर्तारम् इदम् अब्रवीत् 
|| ३-९-१

अधर्मम् तु सुसूक्ष्मेण विधिना प्राप्यते महान् |<br>निवृत्तेन च शक्यो अयम् व्यसनात् कामजाद् इह || ३-९-२

त्रीणि एव व्यसनानि अत्र कामजानि भवन्ति उत |<br>मिथ्या वाक्यम् तु परमम् तस्मात् गुरुतरा उभौ || ३-९-३<br>
पर दार अभिगमनम् विना वैरम् च रौद्रता |

मिथ्या वाक्यम् न ते भूतम् न भविष्यति राघव || ३-९-४<br>कुतो अभिलषणम् स्त्रीणाम् परेषाम् धर्म नाशनम् |

तव नास्ति मनुष्येन्द्र न च आभूत् ते कदाचन || ३-९-५<br>मनस्यपि तथा राम न च एतत् विद्यते क्वचित् |<br>
स्व दार निरतः च एव नित्यम् एव नृपात्मज || ३-९-६

धर्मिष्टः सत्य सन्धः च पितुः निर्देश कारकः |<br>त्वयि धर्मः च सत्यम् च त्वयि सर्वम् प्रतिष्टितम् ||३-९-७

तच्च सर्वम् महाबाहो शक्यम् वोढुम् जितेइन्द्रियैः |<br>तव वश्य इन्द्रियत्वम् च जानामि शुभदर्शन || ३-९-८

तृतीयम् यद् इदम् रौद्रम् पर प्राण अभिहिंसनम् |<br>निर्वैरम् क्रियते मोहात् तत् च ते समुपस्थितम् || ३-९-९

प्रतिज्ञातः त्वया वीर दण्डकारण्य वासिनाम् |<br>ऋषीणाम् रक्षणार्थाय वधः संयति रक्षसाम् || ३-९-१०

एतन् निमित्तम् च वनम् दण्डका इति विश्रुतम् |<br>प्रस्थितः त्वम् सह भ्रात्रा धृत बाण शराअसनः || ३-९-११

ततः त्वाम् प्रस्थितम् दृष्ट्वा मम चिन्त आकुलम् मनः |<br>त्वत् वृत्तम् चिन्तयन्त्या वै भवेत् निःश्रेयसम् 
हितम् || ३-९-१२

न हि मे रोचते वीरः गमनम् दण्डकान् प्रति |<br>कारणम् तत्र वक्ष्यामि वदन्त्याः श्रूयताम् मम || ३-९-१३

त्वम् हि बाण धनुष्पाणिः भ्रात्रा सह वनम् गतः |<br>दृष्ट्वा वन चरान् सर्वान् कच्चित् कुर्याः शर व्ययम् 
|| ३-९-१४

क्षत्रियाणाम् इह धनुर् हुताशस्य इन्धनानि च |<br>समीपतः स्थितम् तेजो बलम् उच्छ्ह्रयते भृशम् || ३-९-१५

पुरा किल महाबाहो तपस्वी सत्य वाक् शुचिः |<br>कस्मिन् चित् अभवत् पुण्ये वने रत मृग द्विजे || ३-९-१६

तस्य एव तपसो विघ्नम् कर्तुम् इन्द्रः शचीपतिः |<br>खड्ग पाणिः अथ आगच्छ्हत् आश्रमम् भट रूप धृक् || ३-९-१७

<em>तस्मिन् तत् आश्रम पदे निहितः खड्ग उत्तमः |<br>स न्यास विधिना दत्तः पुण्ये तपसि तिष्ठतः || ३-९-१८</em>

स तत् शस्त्रम् अनुप्राप्य न्यास रक्षण तत्परः |<br>वने तु विचरति एव रक्षन् प्रत्ययम् आत्मनः || ३-९-१९

यत्र गच्छ्हति उपादातुम् मूलानि च फलानि च |<br>न विना याति तम् खड्गम् न्यास रक्षण तत्परः || ३-९-२०

नित्यम् शस्त्रम् परिवहन् क्रमेण स तपोधनः |<br>चकार रौद्रीम् स्वाम् बुद्धिम् त्यक्त्वा तपसि निश्चयम् 
|| ३-९-२१

ततः स रौद्र अभिरतः प्रमत्तो अधर्म कर्षितः |<br>तस्य शस्त्रस्य संवासात् जगाम नरकम् मुनिः || ३-९-२२

एवम् एतत् पुरा वृत्तम् शस्त्र संयोग कारणम् |<br>अग्नि संयोगवत् हेतुः शस्त्र संयोग उच्यते || ३-९-२३

स्नेहात् च बहुमानात् च स्मारये त्वाम् न शिक्षये |<br>न कथंचन सा कार्या गृहीत धनुषा त्वया || ३-९-२४<br>
बुद्धिः वैरम् विना हन्तुम् राक्षसान् दण्डक आश्रितान् |<br>अपराधम् विना हन्तुम् लोको वीर न कामये || ३-९-२५

क्षत्रियाणाम् तु वीराणाम् वनेषु नियतात्मनाम् |<br>धनुषा कार्यम् एतावत् आर्तानाम् अभिरक्षणम् || ३-९-२६

क्व च शस्त्रम् क्व च वनम् क्व च क्षात्रम् तपः क्व च |<br>व्याविद्धम् इदम् अस्माभिः देश धर्मः तु पूज्यताम् 
|| ३-९-२७

तदार्य कलुषा बुद्धिः जायते शस्त्र सेवनात् |<br>पुनर् गत्वात् तत् अयोध्यायाम् क्षत्र धर्मम् चरिष्यसि 
|| ३-९-२८

अक्षया तु भवेत् प्रीतिः श्वश्रू श्वशुरयोः मम |<br>यदि राज्यम् हि संन्यस्य भवेत् त्वम् निरतो मुनिः || 
३-९-२९

धर्मात् अर्थः प्रभवति धर्मात् प्रभवते सुखम् |<br>धर्मेण लभते सर्वम् धर्म सारम् इदम् जगत् || ३-९-३०

आत्मानम् नियमैः तैः तैः कर्षयित्वा प्रयत्नतः |<br>प्राप्यते निपुणैः धर्मो न सुखात् लभते सुखम् || ३-९-३१

नित्यम् शुचि मतिः सौम्य चर धर्मम् तपो वने |<br>सर्वम् हि विदितम् तुभ्यम् त्रैलोक्यम् अपि तत्त्वतः || 
३-९-३२

स्त्री चापलात् एतत् उदाहृतम् मे<br>धर्मम् च वक्तुम् तव कः समर्थः |<br>विचार्य बुद्ध्या तु सह अनुजेन<br>
यत् रोचते तत् कुरु म अचिरेण || ३-९-३३

इति वाल्मीकि रामायणे आदि काव्ये अरण्य काण्डे नवमः सर्गः
undefined
undefined
undefined

खम् उत्पतन्तम् तम् दृष्ट्वा मैथिली जनक आत्मजा |<br>
दुःखिता परम उद्विग्ना भये महति वर्तिनी || ३-५३-१

रोष रोदन ताम्राक्षी भीमाक्षम् राक्षस अधिपम् |<br>
रुदती करुणम् सीता ह्रियमाणा इदम् अब्रवीत् || ३-५३-२

न व्यपत्रपसे नीच कर्मणा अनेन रावण |<br>
ज्ञात्वा विरहिताम् यो माम् चोरयित्वा पलायसे || ३-५३-३

त्वया एव नूनम् दुष्टात्मन् भीरुणा हर्तुम् इच्छता |<br>
मम अपवाहितो भर्ता मृग रूपेण मायया || ३-५३-४

यो हि माम् उद्यतः त्रातुम् सो अपि अयम् विनिपातितः |<br>
गृध्र राजः पुराणो असौ श्वशुरस्य सखा मम || ३-५३-५

परमम् खलु ते वीर्यम् दृश्यते राक्षसाधम |<br>
विश्राव्य नामधेयम् हि युद्धे न अस्मि जिता त्वया || ३-५३-६

ओर्

ओर्

ईदृशम् गर्हितम् कर्म कथम् कृत्वा न लज्जसे |<br>
स्त्रियाः च हरणम् नीच रहिते च परस्य च || ३-५३-७

कथयिष्यन्ति लोकेषु पुरुषाः कर्म कुत्सितम् |<br>
सुनृशंसम् अधर्मिष्ठम् तव शौण्डीर्य मानिनः || ३-५३-८

धिक् ते शौर्यम् च सत्त्वम् च यत् त्वया कथितम् तदा |<br>
कुल आक्रोशकरम् लोके धिक् ते चारित्रम् ईदृशम् || ३-५३-९

किम् शक्यम् कर्तुम् एवम् हि यत् जवेन एव धावसि |<br>
मुहूर्तम् अपि तिष्ठस्व न जीवन् प्रतियास्यसि || ३-५३-१०

न हि चक्षुः पथम् प्राप्य तयोः पार्थिव पुत्रयोः |<br>
स सैन्यो अपि समर्थः त्वम् मुहूर्तम् अपि जीवितुम् || ३-५३-११

न त्वम् तयोः शर स्पर्शम् सोढुम् शक्तः कथंचन |<br>
वने प्रज्वलितस्य इव स्पर्शम् अग्नेः विहंगमः || ३-५३-१२

साधु कृत्वा आत्मनः पथ्यम् साधु माम् मुंच रावण |<br>
मत् प्रधर्षण रुष्टो हि भ्रात्रा सह पतिः मम || ३-५३-१३<br>
विधास्यति विनाशाय त्वम् माम् यदि न मुंचसि |

येन त्वम् व्यवसायेन बलात् माम् हर्तुम् इच्छसि || ३-५३-१४<br>
व्यवसायः तु ते नीच भविष्यति निरर्थकः |

न हि अहम् तम् अपश्यन्ती भर्तारम् विबुध उपमम् || ३-५३-१५<br>
उत्सहे शत्रु वशगा प्राणान् धारयितुम् चिरम् |

न नूनम् च आत्मनः श्रेयः पथ्यम् वा समवेक्षसे || ३-५३-१६<br>
मृत्यु काले यथा मर्त्यो विपरीतानि सेवते |

ओर्

मुमूर्षूणाम् तु सर्वेषाम् यत् पथ्यम् तत् न रोचते || ३-५३-१७<br>
पश्यामि इव हि कण्ठे त्वाम् काल पाश अवपाशितम् |

यथा च अस्मिन् भय स्थाने न बिभेषि दशानन || ३-५३-१८<br>
व्यक्तम् हिरण्मयान् हि त्वम् संपश्यसि मही रुहान् |

नदीम् वैतरणीम् घोराम् रुधिर ओघ विवाहिनीम् || ३-५३-१९<br>
खड्ग पत्र वनम् चैव भीमम् पश्यसि रावण |

तप्त कांचन पुष्पाम् च वैदूर्य प्रवर च्छदाम् || ३-५३-२०<br>
द्रक्ष्यसे शाल्मलीम् तीक्ष्णाम् आयसैः कण्टकैः चिताम् |

न हि त्वम् ईदृशम् कृत्वा तस्य अलीकम् महात्मनः || ३-५३-२१<br>
धारितुम् शक्स्यसि चिरम् विषम् पीत्वा इव निर्घृणः |

बद्धः त्वम् काल पाशेन दुर्निवारेण रावण || ३-५३-२२<br>
क्व गतो लप्स्यसे शर्म भर्तुः मम महात्मनः |

निमेष अन्तर मात्रेण विना भ्रातरम् आहवे || ३-५३-२३<br>
राक्षसा निहता येन सहस्राणि चतुर्दश |<br>
कथम् स राघवो वीरः सर्व अस्त्र कुशलो बली || ३-५३-२४<br>
न त्वाम् हन्यात् शरैः तीक्ष्णैः इष्ट भार्या अपहारिणम् |

एतत् च अन्यत् च परुषम् वैदेही रावण अंक गा |<br>
भय शोक समाविष्टा करुणम् विललाप ह || ३-५३-२५

तथा भृश आर्ताम् बहु चैव भाषिणीम्<br>
विललाप पूर्वम् करुणम् च भामिनीम् |<br>
जहार पापः तरुणीम् विवेष्टतीम्<br>
नृपात्मजाम् आगत गात्र वेपथुम् || ३-५३-२६

इति वाल्मीकि रामायणे आदि काव्ये अरण्य काण्डे त्रि पंचाशः सर्गः
undefined
undefined
undefined

ततः शूर्पणखा दीना रावणम् लोक रावणम् |<br>अमात्य मध्ये संक्रुद्धा परुषम् वाक्यम् अब्रवीत् || ३-३३-१

प्रमत्तः काम भोगेषु स्वैर वृत्तो निरंकुशः |<br>समुत्पन्नम् भयम् घोरम् बोद्धव्यम् न अवबुध्यसे || ३-३३-२

सक्तम् ग्राम्येषु भोगेषु काम वृत्तम् महीपतिम् |<br>लुब्धम् न बहु मन्यन्ते श्मशान अग्निम् इव प्रजाः || 
३-३३-३

स्वयम् कार्याणि यः काले न अनुतिष्ठति पार्थिवः |<br>स तु वै सह राज्येन तैः च कार्यैः विनश्यति || ३-३३-४

अयुक्त चारम् दुर्दर्शम् अस्वाधीनम् नराधिपम् |<br>वर्जयन्ति नरा दूरात् नदी पंकम् इव द्विपाः || ३-३३-५

ये न रक्षन्ति विषयम् अस्वाधीना नराधिपः |<br>ते न वृद्ध्या प्रकाशन्ते गिरयः सागरे यथा || ३-३३-६

आत्मवद्भिः विगृह्य त्वम् देव गंधर्व दानवैः |<br>अयुक्त चारः चपलः कथम् राजा भविष्यसि || ३-३३-७

त्वम् तु बाल स्वभावत् च बुद्धि हीनः च राक्षस |<br>ज्ञातव्यम् तु न जानीषि कथम् राजा भविष्यसि || ३-३३-८

येषाम् चारः च कोशः च नयः च जयताम् वर |<br>अस्वाधीना नरेन्द्राणाम् प्राकृतैः ते जनैः समाः || ३-३३-९

यस्मात् पश्यन्ति दूरस्थान् सर्वान् अर्थान् नराधिपाः |<br>चारेण तस्मात् उच्यन्ते राजानो दीर्घ चक्षुषः 
|| ३-३३-१०

अयुक्त चारम् मन्ये त्वाम् प्राकृतैः सचिवैः युतः |<br>स्व जनम् च जनस्थानम् निहतम् न अवबुध्यसे || ३-३३-११

चतुर्दश सहस्राणि रक्षसाम् भीम कर्मणाम् |<br>हतानि एकेन रामेण खरः च सह दूषणः || ३-३३-१२

ऋषीणाम् अभयम् दत्तम् कृत क्षेमाः च दण्डकाः |<br>धर्षितम् च जनस्थानम् रामेण अक्लिष्ट कारिणा || ३-३३-१३

त्वम् तु लुब्धः प्रमत्तः च पराधीनः च रावण |<br>विषये स्वे समुत्पन्नम् यो भयम् न अवबुध्यसे || ३-३३-१४

तीक्ष्णम् अल्प प्रदातारम् प्रमत्तम् गर्वितम् शठम् |<br>व्यसने सर्व भूतानि न अभिधावन्ति पार्थिवम् || 
३-३३-१५

अतिमानिनम् अग्राह्यम् आत्म संभावितम् नरम् |<br>क्रोधिनम् व्यसने हन्ति स्व जनो अपि नराधिपम् || ३-३३-१६

न अनुतिष्ठति कार्याणि भयेषु न बिभेति च |<br>क्षिप्रम् राज्यात् च्युतो दीनः तृणैः तुल्यो भवेत् इह || 
३-३३-१७

शुष्क काष्ठैः भवेत् कार्यम् लोष्टैः अपि च पांसुभिः |<br>न तु स्थानात् परिभ्रष्टैः कार्यम् स्यात् वसुधाधिपैः 
|| ३-३३-१८

उपभुक्तम् यथा वासः स्रजो वा मृदिता यथा |<br>एवम् राज्यात् परिभ्रष्टः समर्थो अपि निरर्थकः || ३-३३-१९

अप्रमत्तः च यो राजा सर्वज्ञो विजितेन्द्रियः |<br>कृतज्ञो धर्म शीलः च स राजा तिष्ठते चिरम् || ३-३३-२०

नयनाभ्याम् प्रसुप्तो वा जागर्ति नय चक्षुषा |<br>व्यक्त क्रोध प्रसादः च स राजा पूज्यते जनैः || ३-३३-२१

त्वम् तु रावण दुर्बुद्धिः गुणैः एतैः विवर्जितः |<br>यस्य ते अविदितः चारैः रक्षसाम् सुमहान् वधः || ३-३३-२२

पर अवमंता विषयेषु संगवान्<br>न देश काल प्रविभाग तत्त्व वित् |<br>अयुक्त बुद्धिः गुण दोष निश्चये<br>विपन्न 
राज्यो न चिरात् विपत्स्यते || ३-३३-२३

इति स्व दोषान् परिकीर्तिताम् तया<br>समीक्ष्य बुद्ध्या क्षणदा चरेश्वरः |<br>धनेन दर्पेण बलेन च अन्वितो<br>
विचिन्तयामास चिरम् स रावणः || ३-३३-२४

इति वाल्मीकि रामायणे आदि काव्ये अरण्य काण्डे त्रयः त्रिंशः सर्गः
undefined
undefined
undefined

स प्रविश्य आश्रम पदम् लक्ष्मणो राघव अनुजः |<br>अगस्त्य शिष्यम् आसाद्य वाक्यम् एतद् उवाच ह || ३-१२-१

राजा दशरथो नाम ज्येष्ठः तस्य सुतो बली |<br>रामः प्राप्तो मुनिम् द्रष्टुम् भार्यया सह सीतया || ३-१२-२

लक्ष्मणो नाम तस्य अहम् भ्राता तु अवरजो हितः |<br>अनुकूलः च भक्तः च यदि ते श्रोत्रम् आगतः || ३-१२-३

ते वयम् वनम् अत्युग्रम् प्रविष्टाः पितृ शासनात् |<br>द्रष्टुम् इच्छ्हामहे सर्वे भगवन्तम् निवेद्यताम् 
|| ३-१२-४

तस्य तद् वचनम् श्रुत्वा लक्ष्मणस्य तपोधनः |<br>तथा इति उक्त्वा अग्नि शरणम् प्रविवेश निवेदितुम् || ३-१२-५

स प्रविश्य मुनिश्रेष्ठम् तपसा दुष्प्रधर्षणम् |<br>कृत अंजलिः उवाच इदम् राम आगमनम् अञ्जसा || ३-१२-६<br>
यथा उक्तम् लक्ष्मणेन एव शिष्यः तस्य अगस्तस्य संमतः |

पुत्रौ दशरथस्य इमौ रामो लक्ष्मण एव च || ३-१२-७<br>प्रविष्टौ आश्रमपदम् सीतया सह भार्यया |

द्रष्टुम् भवन्तम् आयातौ शुश्रूषार्थम् अरिन्दमौ || ३-१२-८<br>यद् अत्र अनंतरम् तत् त्वम् आज्ञापयितुम् 
अर्हसि |

ततः शिष्यात् उपश्रुत्य प्राप्तम् रामम् स लक्ष्मणम् || ३-१२-९<br>वैदेहीम् च महाभागाम् इदम् वचनम् अब्रवीत् 
|

दिष्ट्या रामः चिरस्य अद्य द्रष्टुम् माम् समुपागतः || ३-१२-१०<br>मनसा कांक्षितम् हि अस्य मया अपि आगमनम् 
प्रति |

गम्यताम् सत्कृतो रामः स भार्यः सह लक्ष्मणः || ३-१२-११<br>प्रवेश्यताम् समीपम् मे किम् असौ न प्रवेशितः 
|

एवम् उक्तः तु मुनिना धर्मज्ञेन महात्मना || ३-१२-१२<br>अभिवाद्य अब्रवीत् शिष्यः तथा इति नियत अंजलिः |

तदा निष्क्रम्य संभ्रान्तः शिष्यो लक्ष्मणम् अब्रवीत् || ३-१२-१३<br>क्व असौ रामो मुनिम् द्रष्टुम् एतु 
प्रविशतु स्वयम् |

ततो गत्वा आश्रम पदम् शिष्येण सह लक्ष्मणः || ३-१२-१४<br>दर्शयामास काकुत्स्थम् सीताम् च जनकात्मजाम् |

तम् शिष्यः प्रश्रितम् वाक्यम् अगस्त्य वचनम् ब्रुवन् || ३-१२-१५<br>प्रावेशयत् यथा न्यायम् सत्कार अर्ह 
सुसत्कृतम् |

प्रविवेश ततो रामः सीतया सह लक्ष्मणः || ३-१२-१६<br>प्रशान्त हरिण आकीर्णम् आश्रमम् हि अवलोकयन् |

<em>स तत्र ब्रह्मणः स्थानम् अग्नेः स्थानम् तथैव च || ३-१२-१७<br>विष्णोः स्थानम् महेन्द्रस्य स्थानम् 
चैव विवस्वतः |<br>सोम स्थानम् भग स्थानम् स्थानम् कौबेरम् एव च || ३-१२-१८<br>धातुर् विधातुः स्थानम् च 
वायोः स्थानम् तथैव च |<br>स्थानम् च पाश हस्तस्य वारुणस्य महात्मनः || ३-१२-१९<br>स्थानम् तथैव गायत्र्या 
वसूनाम् स्थानम् एव च |<br>स्थानम् च नागराजस्य गरुड स्थानम् एव च || ३-१२-२०<br>कार्तिकेयस्य च स्थानम् 
धर्म स्थानम् च पश्यति |</em>

ततः शिष्यैः परिवृतो मुनिर् अपि अभिनिष्पतत् || ३-१२-२१<br>तम् ददर्श अग्रतो रामो मुनीनाम् दीप्त तेजसम् 
|

अब्रवीत् वचनम् वीरो लक्ष्मणम् लक्ष्मिवर्धनम् || ३-१२-२२<br>बहिर् लक्ष्मण निष्क्रामति अगस्त्यो भगवान् 
ऋषिः |<br>औदार्येण अवगच्छ्हामि निधानम् तपसाम् इमम् || ३-१२-२३

एवम् उक्त्वा महाबाहुः अगस्त्यम् सूर्य वर्चसम् |<br>जग्राह आपतत् तस्य पादौ च रघुनन्दन || ३-१२-२४

अभिवाद्य तु धर्मात्मा तस्थौ रामः कृतांजलिः |<br>सीतया सह वैदेह्या तदा रामः स लक्ष्मणः || ३-१२-२५

प्रतिगृह्य च काकुत्स्थम् अर्चयित्वा आसन उदकैः |<br>कुशल प्रश्नम् उक्त्वा च आस्यताम् इति सोऽब्रवीत् || 
३-१२-२६

अग्निम् हुत्वा प्रदाय अर्घ्यम् अतिथिन् प्रतिपूज्य च |<br>वानप्रस्थेन धर्मेण स तेषाम् भोजनम् ददौ || ३-१२-२७

प्रथमम् च उपविश्य अथ धर्मज्ञो मुनिपुंगवः |<br>उवाच रामम् आसीनम् प्रांजलिम् धर्मकोविदम् || ३-१२-२८

अग्निम् हुत्वा प्रदाय अर्घ्यम् अतिथिम् प्रतिपूजयेत् |<br>अन्यथा खलु काकुत्स्थ तपस्वी समुदाचरन् |<br>
दुःसाक्षी इव परे लोके स्वानि मांसानि भक्षयेत् || ३-१२-२९

राजा सर्वस्य लोकस्य धर्मचारी महारथः |<br>पूजनीयः च मान्यः च भवान् प्राप्तः प्रिय अतिथिः || ३-१२-३०

एवम् उक्त्वा फलैः मूलैः पुष्पैः च अन्यैः च राघवम् |<br>पूजयित्वा यथा कामम् ततो अगस्त्यः तम् अब्रवीत् 
|| ३-१२-३१

इदम् दिव्यम् महत् चापम् हेम वज्र विभूषितम् |<br>वैष्णवम् पुरुषव्याघ्र निर्मितम् विश्वकर्मणा || ३-१२-३२<br>
अमोघः सूर्य संकाशो ब्रह्मदत्तः शर उत्तमः |

दत्तो मम महेन्द्रेण तूणी च अक्षय सायकौ || ३-१२-३३<br>संपूर्णौ निशितैः बाणैः ज्वलद्भिः इव पावकैः |<br>
महा रजत कोशो अयम् असिः हेमविभूषितः || ३-१२-३४

अनेन धनुषा राम हत्वा संख्ये महासुरान् |<br>आजहार श्रियम् दीप्ताम् पुरा विष्णुर् दिव ओकसाम् || ३-१२-३५

तत् धनुः तौ च तूणि च शरम् खड्गम् च मानद |<br>जयाय प्रतिगृह्णीष्व वज्रम् वज्रधरो यथा || ३-१२-३६

एवम् उक्त्वा महा तेजाः समस्तम् तत् वर आयुधम् |<br>दत्त्वा रामाय भगवान् अगस्त्यः पुनर् अब्रवीत् || ३-१२-३७

इति वाल्मीकि रामायणे आदि काव्ये अरण्य काण्डे द्वादशः सर्गः
undefined
undefined
undefined

पुरा राम महाबाहो महाबल पराक्रम |<br>रूपम् आसीत् मम अचिंत्यम् त्रिषु लोकेषु विश्रुतम् || ३-७१-१<br>यथा 
सूर्यस्य सोमस्य शक्रस्य च यथा वपुः |

सो अहम् रूपम् इदम् कृत्वा लोक वित्रासनम् महत् || ३-७१-२<br>ऋषीन् वन गतान् राम त्रासयामि ततः ततः |

ततः स्थूलशिरा नाम महर्षिः कोपितो मया || ३-७१-३<br>संचिन्वन् विविधम् वन्यम् रूपेण अनेन धर्षितः |

तेन अहम् उक्तः प्रेक्ष्य एवम् घोर शाप अभिधायिना || ३-७१-४<br>एतत् एव नृशंसम् ते रूपम् अस्तु विगर्हितम् 
|

स मया याचितः क्रुद्धः शापस्य अन्तो भवेत् इति || ३-७१-५<br>अभिशाप कृतस्य इति तेन इदम् भाषितम् वचः |

यदा छित्त्वा भुजौ रामः त्वाम् दहेत् विजने वने || ३-७१-६<br>तदा त्वम् प्राप्स्यसे रूपम् स्वम् एव विपुलम् 
शुभम् |

श्रिया विराजितम् पुत्रम् दनोः त्वम् विद्धि लक्ष्मण || ३-७१-७<br>इन्द्र कोपात् इदम् रूपम् प्राप्तम् एवम् 
रण आजिरे |

अहम् हि तपसा उग्रेण पितामहम् अतोषयम् || ३-७१-८<br>दीर्घम् आयुः स मे प्रादात् ततो माम् विभ्रमो अस्पृशत् 
|

दीर्घम् आयुः मया प्राप्तम् किम् मे शक्रः करिष्यति || ३-७१-९<br>इति एवम् बुद्धिम् आस्थाय रणे शक्रम् अधर्षयम् 
|

तस्य बाहु प्रमुक्तेन वज्रेण शत पर्वणा || ३-७१-१०<br>सक्थिनी च शिरः चैव शरीरे संप्रवेशितम् |

स मया याच्यमानः सन् न आनयत् यम सादनम् || ३-७१-११<br>पितामह वचः सत्यम् तत् अस्ति इति मम अब्रवीत् |

अनाहारः कथम् शक्तो भग्न सक्थि शिरो मुखः || ३-७१-१२<br>वज्रेण अभिहतः कालम् सु दीर्घम् अपि जीवितुम् |

स एवम् उक्तः मे शक्रो बाहू योजनम् आयतौ || ३-७१-१३<br>तदा च आस्यम् च मे कुक्षौ तीक्ष्ण दंष्ट्रम् अकल्पयत् 
|

सो अहम् भुजाभ्याम् दीर्घाभ्याम् संकृष्य अस्मिन् वने चरान् || ३-७१-१४<br>सिंह द्विपि मृग व्याघ्रान् भक्षयामि 
समंततः |

स तु माम् अब्रवीत् इन्द्रो यदा रामः स लक्ष्मणः || ३-७१-१५<br>छेत्स्यते समरे बाहू तदा स्वर्गम् गमिष्यसि 
|

अनेन वपुषा तात वने अस्मिन् राजसत्तम || ३-७१-१६<br>यत् यत् पश्यामि सर्वस्य ग्रहणम् साधु रोचये |

अवश्यम् ग्रहणम् रामो मन्ये अहम् समुपैष्यति || ३-७१-१७<br>इमाम् बुद्धिम् पुरस्कृत्य देह न्यास कृत श्रमः 
|

स त्वम् रामो असि भद्रम् ते न अहम् अन्येन राघव || ३-७१-१८<br>शक्यो हन्तुम् यथा तत्त्वम् एवम् उक्तम् महर्षिणा 
|

अहम् हि मति साचिव्यम् करिष्यामि नर ऋषभ || ३-७१-१९<br>मित्रम् चैव उपदेक्ष्यामि युवाभ्याम् संस्कृतो अग्निना 
|

एवम् उक्तः तु धर्मात्मा दनुना तेन राघवः || ३-७१-२०<br>इदम् जगाद वचनम् लक्ष्मणस्य उपशृण्वतः |

रावणेन हृता सीता मम भार्या यशस्विनी || ३-७१-२१<br>निष्क्रांतस्य जनस्थानात् सह भ्रात्रा यथा सुखम् |

नाम मात्रम् तु जानामि न रूपम् तस्य रक्षसः || ३-७१-२२<br>निवासम् वा प्रभावम् वा वयम् तस्य न विद्महे |

शोक आर्तानाम् अनाथानाम् एवम् विपरिधावताम् || ३-७१-२३<br>कारुण्यम् सदृशम् कर्तुम् उपकारे च वर्तताम् |

काष्ठानि आनीय भग्नानि काले शुष्काणि कुंजरैः || ३-७१-२४<br>धक्ष्यामः त्वाम् वयम् वीर श्वभ्रे महति कल्पिते 
|

स त्वम् सीताम् समाचक्ष्व येन वा यत्र वा हृता || ३-७१-२५<br>कुरु कल्याणम् अत्यर्थम् यदि जानासि तत्त्वतः 
|

एवम् उक्तः तु रामेण वाक्यम् दनुः अनुत्तमम् || ३-७१-२६<br>प्रोवाच कुशलो वक्तुम् वक्तारम् अपि राघवम् |

दिव्यम् अस्ति न मे ज्ञानम् न अभिजानामि मैथिलीम् || ३-७१-२७<br>यः ताम् ज्ञास्यति तम् वक्ष्ये दग्धः स्वम् 
रूपम् आस्थितः |

यो अभिजानाति तद् रक्षः तद् वक्ष्ये राम तत् परम् || ३-७१-२८<br>अदग्धस्य हि विज्ञातुम् शक्तिः अस्ति न 
मे प्रभो |<br>राक्षसम् तम् महावीर्यम् सीता येन हृता तव || ३-७१-२९

विज्ञानम् हि महत् भ्रष्टम् शाप दोषेण राघव |<br>स्वकृतेन मया प्राप्तम् रूपम् लोक विगर्हितम् || ३-७१-३०

किम् तु यावत् न याति अस्तम् सविता श्रान्त वाहनः |<br>तावत् माम् अवटे क्षिप्त्वा दह राम यथा विधि || ३-७१-३१

दग्धः त्वया अहम् अवटे न्यायेन रघुनंदन |<br>वक्ष्यामि तम् महावीर यः तम् वेत्स्यति राक्षसम् || ३-७१-३२

तेन सख्यम् च कर्तव्यम् न्याय्य वृत्तेन राघव |<br>कल्पयिष्यति ते प्रीतः साहाय्यम् लघु विक्रमः || ३-७१-३३

न हि तस्य अस्ति अविज्ञातम् त्रिषु लोकेषु राघव |<br>सर्वान् परिवृतो लोकान् पुरा वै कारण अन्तरे || ३-७१-३४

इति वाल्मीकि रामायणे आदि काव्ये अरण्य काण्डे एक सप्ततितमः सर्गः
undefined
undefined
undefined

तत् प्रयातम् बलम् घोरम् अशिवम् शोणित उदकम् |<br>अभ्यवर्षत् महा मेघः तुमुलो गर्दभ अरुणः || ३-२३-१

निपेतुः तुरगाः तस्य रथ युक्ता महाजवाः |<br>समे पुष्पचिते देशे राजमार्गे यदृच्छ्हया || ३-२३-२

श्यामम् रुधिर पर्यन्तम् बभूव परिवेषणम् |<br>अलात चक्र प्रतिमम् प्रतिगृह्य दिवाकरम् || ३-२३-३

<em>ततो ध्वजम् उपागम्य हेम दण्डम् समुच्छ्ह्रितम् |<br>समाक्रम्य महाकायः तस्थौ गृध्रः सुदारुणः || ३-२३-४</em>

जनस्थान समीपे च समाक्रम्य खर स्वनाः |<br>विस्वरान् विविधान् च चक्रुः मांस आदा मृग पक्षिणः || ३-२३-५

व्याजह्रुः च पदीप्तायाम् दिशि वै भैरव स्वनम् |<br>अशिवा यातुधानानाम् शिवा घोरा महास्वनाः || ३-२३-६

प्रभिन्नगजसंकाशतोयशोणितधारिणः | - यद्वा -<br>प्रभिन्न गज संकाश तोय शोणित धारिणः |<br>आकाशम् तत् अनाकाशम् 
चक्रुः भीम अंबु वाहकाः|| ३-२३-७

बभूव तिमिरम् घोरम् उद्धतम् रोम हर्षणम् |<br>दिशो वा प्रदिशो वा अपि सुव्यक्तम् न चकाशिरे || ३-२३-८

क्षतज आर्द्र सवर्णाभा संध्या कालम् विना बभौ |<br>खरम् च अभिमुखम् नेदुः तदा घोरा मृगाः खगाः || ३-२३-९<br>
कंक गोमायु गृध्राः च चुक्रुशुः भय संशिनः |

नित्या अशिव करा युद्धे शिवा घोर निदर्शनाः || ३-२३-१०<br>नेदुः बलस्य अभिमुखम् ज्वाल उद्गारिभिः आननैः 
|

कबन्धः परिघ आभासो दृश्यते भास्कर अंतिके || ३-२३-११<br>जग्राह सूर्यम् स्वर्भानुः अपर्वणि महाग्रहः |<br>
प्रवाति मारुतः शीघ्रम् निष्प्रभो अभूत् दिवाकरः || ३-२३-१२

उत्पेतुः च विना रात्रिम् ताराः खद्योतन प्रभाः |<br>संलीन मीन विहगा नलिन्यः शुष्क पंकजाः || ३-२३-१३<br>
तस्मिन् क्षणे बभूवुः च विना पुष्प फलैः द्रुमाः |

उद्धूतः च विना वातम् रेणुः जलधर अरुणः || ३-२३-१४<br>चीची कूचि इति वाश्यन्तो बभूवुः तत्र सारिकाः |

उल्काः च अपि स निर्घोषा निपेतुः घोर दर्शनाः || ३-२३-१५<br>प्रचचाल मही च अपि स शैल वन कानना |

खरस्य च रथस्थस्य नर्दमानस्य धीमतः || ३-२३-१६<br>प्राकंपत भुजः सव्यः स्वरः च अस्य अवसज्जत |

स अस्रा संपद्यते दृष्टिः पश्यमानस्य सर्वतः || ३-२३-१७<br>ललाटे च रुजो जाता न च मोहात् न्यवर्तत |

तान् समीक्ष्य महोत्पातान् उत्थितान् रोम हर्षणान् || ३-२३-१८<br>अब्रवीत् राक्षसान् सर्वान् प्रहसन् स 
खरः तदा |

महा उत्पातान् इमान् सर्वान् उत्थितान् घोर दर्शनान् || ३-२३-१९<br>न चिंतयामि अहम् वीर्यात् बलवान् दुर्बलान् 
इव |

तारा अपि शरैः तीक्ष्णैः पातयेयम् नभः तलात् || ३-२३-२०<br>मृत्युम् मरण धर्मेण संक्रुद्धो योजयामि अहम् 
|

राघवम् तम् बल उत्सिक्तम् भ्रातरम् च अस्य लक्ष्मणम् || ३-२३-२१<br>अहत्वा सायकैः तीक्ष्णैः न उपावर्तितुम् 
उत्सहे |

यन् निमित्तम् तु रामस्य लक्ष्मणस्य विपर्ययः || ३-२३-२२<br>सकामा भगिनी मे अस्तु पीत्वा तु रुधिरम् तयोः 
|

न क्वचित् प्राप्त पूर्वो मे संयुगेषु पराजयः || ३-२३-२३<br>युष्माकम् एतत् प्रत्यक्षम् न अनृतम् कथयामि 
अहम् |

देव राजम् अपि क्रुद्धो मत्त ऐरावत गामिनम् || ३-२३-२४<br>वज्र हस्तम् रणे हन्याम् किम् पुनः तौ च मानुषौ 
|

सा तस्य गर्जितम् श्रुत्वा राक्षसाअनाम् महा चमूः || ३-२३-२५<br>प्रहर्षम् अतुलम् लेभे मृत्यु पाश अवपाशिता 
|

समेयुः च महात्मानो युद्ध दर्शन कांक्षिणः || ३-२३-२६<br>ऋषयो देव गन्धर्वाः सिद्धाः च सह चारणैः |

समेत्य च ऊचुः सहिताः ते अन्यायम् पुण्यकर्मणः || ३-२३-२७<br>स्वस्ति गो ब्राह्मणेभ्यो अस्तु लोकानाम् ये 
च सम्मताः |

जयताम् राघवो युद्धे पौलस्त्यान् रजनी चरान् || ३-२३-२८<br>चक्रहस्तो यथा विष्णुः सर्वान् असुर सत्तमान् 
|

एतत् च अन्यत् च बहुशो ब्रुवाणाः परम ऋषयः || ३-२३-२९<br>जात कौतूहलात् तत्र विमानस्थाः च देवताः |<br>ददृशुर् 
वाहिनीम् तेषाम् राक्षसानाम् गत आयुषाम् || ३-२३-३०

रथेन तु खरो वेगात् सैन्यस्य अग्रात् विनिःसृतः |<br>श्येनगामी पृथुग्रीवो यज्ञशत्रुः विहंगमः || ३-२३-३१<br>
दुर्जयः करवीराक्षः परुषः कालकार्मुकः |<br>हेममाली महामाली सर्पाअस्यो रुधिराशनः || ३-२३-३२<br>द्वादश 
एते महावीर्याः प्रतस्थुः अभितः खरम् |

महाकपालः स्थूलाक्षः प्रमाथी त्रिशिराः तथा |<br>चत्वार एते सेना अग्रे दूषणम् पृष्ठतो अन्वयुः || ३-२३-३३

सा भीम वेगा समर अभिकांक्षिणी<br>सुदारुणा राक्षस वीर सेना |<br>तौ राज पुत्रौ सहसा अभ्युपेता<br>माला ग्रहाणाम् 
इव चन्द्र सूर्यौ || ३-२३-३४

इति वाल्मीकि रामायणे आदि काव्ये अरण्य काण्डे त्रयो विंशः सर्गः
undefined
undefined
undefined

एवम् उक्तौ तु तौ वीरौ कबन्धेन नर ईश्वरौ |<br>गिरि प्रदरम् आसाद्य पावकम् विससर्जतुः || ३-७२-१

लक्ष्मणः तु महा उल्काभिः ज्वलिताभिः समन्ततः |<br>चिताम् आदीपयामास सा प्रजज्वाल सर्वतः || ३-७२-२

तत् शरीरम् कबन्धस्य घृत पिण्ड उपमम् महत् |<br>मेदसा पच्यमानस्य मन्दम् दहति पावकः || ३-७२-३

स विधूय चिताम् आशु विधूमो अग्निर् इव उत्थितः |<br>अरजे वाससी बिभ्रत् मालाम् दिव्याम् महाबलः || ३-७२-४

ततः चिताया वेगेन भास्वरो विरज अंबरः |<br>उत्पपात आशु संहृष्टः सर्व प्रत्यंग भूषणः || ३-७२-५

विमाने भास्वरे तिष्ठन् हंस युक्ते यशस् करे |<br>प्रभया च महातेजा दिशो दश विराजयन् || ३-७२-६<br>सो अन्तरिक्ष 
गतो वाक्यम् कबन्धो रामम् अब्रवीत् |

शृणु राघव तत्त्वेन यथा सीमाम् अवाप्स्यसि || ३-७२-७<br>राम षड् युक्तयो लोके याभिः सर्वम् विमृश्यते |<br>
परिमृष्टो दश अन्तेन दश आभागेन सेव्यते || ३-७२-८

दश आभाग गतो हीनः त्वम् राम सह लक्ष्मणः |<br>यत् कृते व्यसनम् प्राप्तम् त्वया दार प्रधर्षणम् || ३-७२-९

तत् अवश्यम् त्वया कार्यः स सुहृत् सुहृदाम् वर |<br>अकृत्वा न हि ते सिद्धिम् अहम् पश्यामि चिन्तयन् || 
३-७२-१०

श्रूयताम् राम वक्ष्यामि सुग्रीवो नाम वानरः |<br>भ्रात्रा निरस्तः क्रुद्धेन वालिना शक्र सूनुना || ३-७२-११

ऋष्यमूके गिरि वरे पंपा पर्यन्त शोभिते |<br>निवसति आत्मवान् वीरः चतुर्भिः सह वानरैः || ३-७२-१२

वानरेन्द्रो महावीर्यः तेजोवान् अमित प्रभः |<br>सत्य संधो विनीतः च धृतिमान् मतिमान् महान् || ३-७२-१३

दक्षः प्रगल्भो द्युतिमान् महा बल पराक्रमः |<br>भ्राता विवासितो वीर राज्य हेतो महात्मना || ३-७२-१४

स ते सहायो मित्रम् च सीतायाः परिमार्गणे |<br>भविष्यति हि ते राम मा च शोके मनः कृधाः || ३-७२-१५

भवितव्यम् हि यत् च अपि न तत् शक्यम् इह अन्यथा |<br>कर्तुम् इक्ष्वाकु शार्दूल कालो हि दुर्रक्रमः ||३-७२-१६

गच्छ शीघ्रम् इतो वीर सुग्रीवम् तम् महाबलम् |<br>वयस्यम् तम् कुरु क्षिप्रम् इतो गत्वा अद्य राघव || ३-७२-१७<br>
अद्रोहाय समागम्य दीप्यमाने विभावसौ |

न च ते सो अवमन्तव्यः सुग्रीवो वानर अधिपः || ३-७२-१८<br>कृतज्ञः काम रूपी च सहाय अर्थी च वीर्यवान् |

शक्तौ हि अद्य युवाम् कर्तुम् कार्यम् तस्य चिकीर्षितम् || ३-७२-१९<br>कृतार्थो वा अकृतार्थो वा तव कृत्यम् 
करिष्यति |

स ऋक्षरजसः पुत्रः पंपाम् अटति शन्कितः || ३-७२-२०<br>भास्करस्य औरसः पुत्रो वालिना कृत किल्बिषः |

संनिधाय आयुधम् क्षिप्रम् ऋष्यमूक आलयम् कपिम् || ३-७२-२१<br>कुरु राघव सत्येन वयस्यम् वन चारिणम् |

स हि स्थानानि सर्वाणि कार्त्स्न्येन कपि कुंजरः || ३-७२-२२<br>नर मांस अशिनाम् लोके नैपुण्यात् अधिगच्छति 
|

न तस्य अविदितम् लोके किंचित् अस्ति हि राघव || ३-७२-२३<br>यावत् सूर्यः प्रतपति सहस्रांशुः अरिन्दम |

स नदीः विपुलान् शैलान् गिरि दुर्गाणि कंदरान् || ३-७२-२४<br>अन्विष्य वानरैः सार्धम् पत्नीम् ते अधिगमिष्यति 
|

वानरान् च महाकायान् प्रेषयिष्यति राघव || ३-७२-२५<br>दिशो विचेतुम् ताम् सीताम् त्वत् वियोगेन शोचयतीम् 
|<br>अन्वेष्यति वरारोहाम् मैथिलीम् रावण आलये || ३-७२-२६

स मेरु शृंग अग्र गताम् अनिंदिताम्<br>प्रविश्य पाताल तले अपि वा आश्रिताम् |<br>प्लवंगमानाम् ऋषभः तव प्रियाम्<br>
निहत्य रक्षांसि पुनः प्रदास्यति || ३-७२-२७

इति वाल्मीकि रामायणे आदि काव्ये अरण्य काण्डे द्वि सप्ततितमः सर्गः
undefined
undefined
undefined
रामः तु सहितः भ्रात्रा सीतया च परंतपः |<br>सुतीक्ष्णस्य आश्रम पदम् जगाम सह तैः द्विजैः 
|| ३-७-१
स गत्वा दीर्घम् अध्वानम् नदीः तीर्त्वा बहु उदकाः |<br>ददर्श विमलम् शैलम् महा मेरुम् 
इव उन्नतम् || ३-७-२
ततः तद् इक्ष्वाकु वरौ सततम् विविधैः द्रुमैः |<br>काननम् तौ विविशतुः सीतया सह राघवौ 
|| ३-७-३
प्रविष्टः तु वनम् घोरम् बहु पुष्प फल द्रुमम् |<br>ददर्श आश्रमम् एकान्ते चीर माला 
परिष्कृतम् || ३-७-४
तत्र तापसम् आसीनम् मल पङ्कज धारिणम् |<br>रामः सुतीक्ष्णम् विधिवत् तपोधनम् अभाषत 
|| ३-७-५
रामोऽहम् अस्मि भगवन् भवन्तम् द्रष्टुम् आगतः |<br>तत् मा अभिवद धर्मज्ञ महर्षे सत्य 
विक्रम || ३-७-६
स निरीक्ष्य ततः धीरो रामम् धर्मभृताम् वरम् |<br>समाश्लिष्य च बाहुभ्याम् इदम् वचनम् 
अब्रवीत् || ३-७-७
स्वागतम् ते रघु श्रेष्ठ राम सत्यभृताम् वर |<br>आश्रमओ अयम् त्वया आक्रान्तः सनाथ 
इव सांप्रतम् || ३-७-८
प्रतीक्षमाणः त्वाम् एव न आरोहे अहम् महायशः |<br>देव लोकम् इतो वीर देहम् त्यक्त्वा 
महीतले || ३-७-९<br>चित्रकूटम् उपादाय राज्य भ्रष्टो असि मे श्रुतः |
इह उपयातः काकुत्स्थः देवराजः शततक्रतुः || ३-७-१०<br>उपागंय च मे देवो महादेवः सुर 
ईश्वरः |<br>सर्वान् लोकान् जितान् आह मम पुण्येन कर्मणा || ३-७-११
तेषु देव ऋषि जुष्टेषु जितेशु तपसा मया |<br>मत् प्रसादात् स भार्यः त्वम् विहरस्व 
स लक्ष्मणः || ३-७-१२
तम् उग्र तपसम् दीप्तम् महर्षिम् सत्य वादिनम् |<br>प्रत्युवाच आत्मवान् रामो ब्रह्माणम् 
इव वासवः || ३-७-१३
अहम् एव आहरिष्यामि स्वयम् लोकान् महामुने |<br>आवासम् तु अहम् इच्छामि प्रदिष्टम् 
इह कानने || ३-७-१४
भवान् सर्वत्र कुशलः सर्वभूत हिते रतः |<br>आख्यातः शरभंगेन गौतमेन महात्मना || ३-७-१५
एवम् उक्तः तु रामेण महर्षिः लोक विश्रुतः |<br>अब्रवीत् मधुरम् वाक्यम् हर्षेण महता 
युतः || ३-७-१६
अयम् एव आश्रमो राम गुणवान् रंयताम् इति |<br>ऋषि संघ अनुचरितः सदा मूल फलैर् युतः 
|| ३-७-१७
इमम् आश्रमम् आगंय मृग संघा महीयसः |<br>अहत्वा प्रतिगच्छन्ति लोभयित्वा अकुतोभयाः 
|| ३-७-१८
ना अन्यो दोषो भवेत् अत्र मृगेभ्यः अन्यत्र विद्धि वै |<br>तत् श्रुत्वा वचनम् तस्य 
महर्षेः लक्ष्मणाग्रजः || ३-७-१९<br>उवाच वचनम् धीरो विगृह्य स शरम् धनुः |
तान् अहम् सुमहाभाग मृगसंघान् समागतान् || ३-७-२०<br>हन्याम् निशित धारेण शरेण नत पर्वणा 
|
भवान् तत्र अभिषज्येत किम् स्यात् कृच्छ्र तरम् ततः || ३-७-२१<br>एतस्मिन् आश्रमे वासम् 
चिरम् तु न समर्थये |
तम् एवम् उक्त्वा उपरमम् रामः संध्याम् उपागमत् || ३-७-२२<br>अन्वास्य पश्चिमाम् संध्याम् 
तत्र वासम् अकल्पयत् |<br>सुतीक्ष्णस्य आश्रमे रंये सीतया लक्ष्मनेन च || ३-७-२३
ततः शुभम् तापस अन्नम्<br>स्वयम् सुतीक्ष्णः पुरुषर्षभाभ्याम् |<br>ताभ्याम् सुसत्कृत्य 
ददौ महात्मा<br>संध्या निवृत्तौ रजनीम् समीक्ष्य || ३-७-२४
End Note
इति वाल्मीकि रामायणे आदि काव्ये अरण्य काण्डे सप्तमः सर्गः
undefined
undefined
undefined

संदिश्य राक्षसान् घोरान् रावणो अष्टौ महाबलान् |<br>आत्मानम् बुद्धि वैक्लव्यात् कृत कृत्यम् अमन्यत || 
३-५५-१

स चिंतयानो वैदेहीम् काम बाण संप्रपीडितः |<br>प्रविवेश गृहम् रम्यम् सीताम् द्रष्टुम् अभित्वरन् || ३-५५-२

स प्रविश्य तु तत् वेश्म रावणो राक्षस अधिपः |<br>अपश्यत् राक्षसी मध्ये सीताम् दुःख परायणम् || ३-५५-३

अश्रु पूर्ण मुखीम् दीनाम् शोक भार अवपीडिताम् |<br>वायु वेगैः इव आक्रांताम् मज्जन्तीम् नावम् अर्णवे || 
३-५५-४<br>मृग यूथ परिभ्रष्टाम् मृगीम् श्वभिः इव आवृताम् |<br>अधोगत मुखीम् सीताम् ताम् अभ्येत्य निशाचरः 
|| ३-५५-५<br>ताम् तु शोक वशात् दीनाम् अवशाम् राक्षस अधिपः |<br>स बलात् दर्शयामास गृहम् देव गृह उपमम् 
|| ३-५५-६

हर्म्य प्रासाद संबधम् स्त्री सहस्र निषेवितम् |<br>नाना पक्षि गणैः जुष्टम् नाना रत्न समन्वितम् || ३-५५-७<br>
दान्तकैः तापनीयैः च स्फाटिकै राजतैः तथा |<br>वज्र वैदूर्य चित्रैः च स्तम्भैः दृष्टि मनोरमैः || ३-५५-८<br>
दिव्य दुन्दुभि निर्घोषम् तप्त कांचन भूषणम् |

सोपानम् कांचनम् चित्रम् आरुरोह तया सह || ३-५५-९<br>दान्तका राजताः चैव गवाक्षाः प्रिय दर्शनाः |<br>हेम 
जाला आवृताः च आसन् तत्र प्रासाद पंक्तयः || ३-५५-१०

सुधा मणि विचित्राणि भूमि भागानि सर्वशः |<br>दशग्रीवः स्व भवने प्रादर्शयत मैथिलीम् || ३-५५-११

दीर्घिकाः पुष्करिण्यः च नाना पुष्प समावृताः |<br>रावणो दर्शयामास सीताम् शोक परायणाम् || ३-५५-१२

दर्शयित्वा तु वैदेहीम् कृत्स्नम् तत् भवन उत्तमम् |<br>उवाच वाक्यम् पापात्मा सीताम् लोभितुम् इच्छया || 
३-५५-१३

दश राक्षस कोट्यः च द्वाविंशतिः अथ अपराः |<br>वर्जयित्वा जरा वृद्धान् बालान् च रजनीचरान् || ३-५५-१४<br>
तेषाम् प्रभुः अहम् सीते सर्वेषाम् भीम कर्मणाम् |

सहस्रम् एकम् एकस्य मम कार्य पुरःसरम् || ३-५५-१५<br>यत् इदम् राज्य तंत्रम् मे त्वयि सर्वम् प्रतिष्ठितम् 
|<br>जीवितम् च विशालाक्षि त्वम् मे प्राणैः गरीयसी || ३-५५-१६

बह्वीनाम् उत्तम स्त्रीणाम् मम यो असौ परिग्रहः |<br>तासाम् त्वम् ईश्वरी सीते मम भार्या भव प्रिये || ३-५५-१७

साधु किम् ते अन्यया बुद्ध्या रोचयस्व वचो मम |<br>भजस्व मा अभितप्तस्य प्रसादम् कर्तुम् अर्हसि || ३-५५-१८

परिक्षिप्ता समुद्रेण लंका इयम् शत योजना |<br>न इयम् धर्षयितुम् शक्या स इन्द्रैः अपि सुर असुरैः || ३-५५-१९

न देवेषु न यक्षेषु न गंधर्वेषु न ऋषिषु |<br>अहम् पश्यामि लोकेषु यो मे वीर्य समो भवेत् || ३-५५-२०

राज्य भ्रष्टेन दीनेन तापसेन पदातिना |<br>किम् करिष्यसि रामेण मानुषेण अल्प तेजसा || ३-५५-२१

भजस्व सीते माम् एव भर्ता अहम् सदृशः तव |<br>यौवनम् हि अध्रुवम् भीरु रमस्व इह मया सह || ३-५५-२२

दर्शने मा कृथाः बुद्धिम् राघवस्य वरानने |<br>का अस्य शक्तिः इह आगंतुम् अपि सीते मनोरथैः || ३-५५-२३

न शक्यो वायुः आकाशे पाशैः बद्धम् महाजवः |<br>दीप्यमानस्य वा अपि अग्नेः ग्रहीतुम् विमलाम् शिखाम् || ३-५५-२४

त्रयाणाम् अपि लोकानाम् न तम् पश्यामि शोभने |<br>विक्रमेण नयेत् यः त्वाम् मत् बाहु परिपालिताम् || ३-५५-२५

लंकायाम् सुमहत् राज्यम् इदम् त्वम् अनुपालय |<br>त्वत् प्रेष्या मत् विधा चैव देवाः च अपि चर अचरम् || 
३-५५-२६

अभिषेक उदक क्लिन्ना तुष्टा च रमयस्व माम् |<br>दुष्कृतम् यत् पुरा कर्म वन वासेन तद् गतम् || ३-५५-२७<br>
यत् च ते सुकृतो धर्मः तस्य इह फलम् आप्नुहि |

इह सर्वाणि माल्यानि दिव्य गंधानि मैथिलि || ३-५५-२८<br>भूषणानि च मुख्यानि तानि सेव मया सह |

पुष्पकम् नाम सुश्रोणि भ्रातुः वैश्रवणस्य मे || ३-५५-२९<br>विमानम् सूर्य संकाशम् तरसा निर्जितम् रणे |

विशालम् रमणीयम् च तत् विमानम् मनो जवम् || ३-५५-३०<br>तत्र सीते मया सार्धम् विहरस्व यथा सुखम् |

वदनम् पद्म संकाशम् विमलम् चारु दर्शनम् || ३-५५-३१<br>शोक आर्तम् तु वरारोहे न भ्राजति वर आनने |

एवम् वदति तस्मिन् सा वस्त्र अन्तेन वर अंगना || ३-५५-३२<br>पिधाय इन्दु निभम् सीता मंदम् अश्रून् अवर्तयत् 
|

ध्यायन्तीम् ताम् इव अस्वस्थाम् सीताम् चिंता हत प्रभाम् || ३-५५-३३<br>उवाच वचनम् वीरो रावणो रजनी चरः 
|

अलम् व्रीडेन वैदेहि धर्म लोप कृतेन ते || ३-५५-३४<br>आर्षो अयम् देवि निष्यन्दो यः त्वाम् अभिगमिष्यति 
|

एतौ पादौ मया स्निग्धौ शिरोभिः परिपीडितौ || ३-५५-३५<br>प्रसादम् कुरु मे क्षिप्रम् वश्यो दासो अहम् अस्मि 
ते |

इमाः शून्या मया वाचः शुष्यमाणेन भाषिताः || ३-५५-३६<br>न च अपि रावणः कांचित् मूर्ध्ना स्त्रीम् प्रणमेत 
ह |

एवम् उक्त्वा दशग्रीवो मैथिलीम् जनक आत्मजाम् |<br>कृत अन्त वशम् आपन्नो मम इयम् इति मन्यते || ३-५५-३७

इति वाल्मीकि रामायणे आदि काव्ये अरण्य काण्डे पंच पंचाशः सर्गः
undefined
undefined
undefined

भित्त्वा तु ताम् गदाम् बाणैः राघवो धर्म वत्सलः |<br>स्मयमानः खरम् वाक्यम् संरब्धम् इदम् अब्रवीत् || 
३-३०-१

एतत् ते बल सर्वस्वम् दर्शितम् राक्षसाधम |<br>शक्ति हीनतरो मत्तो वृथा त्वम् उपगर्जसि || ३-३०-२

एषा बाण विनिर्भिन्ना गदा भूमि तलम् गता |<br>अभिधान प्रगल्भस्य तव प्रत्यय घातिनी || ३-३०-३

यत् त्वया उक्तम् विनष्टानाम् इदम् अश्रु प्रमार्जनम् |<br>राक्षसानाम् करोमि इति मिथ्या तत् अपि ते वचः 
|| ३-३०-४

नीचस्य क्षुद्र शीलस्य मिथ्या वृत्तस्य रक्षसः |<br>प्राणान् अपहरिष्यामि गरुत्मान् अमृतम् यथा || ३-३०-५

अद्य ते भिन्न कण्ठस्य फेन बुद्बुद भूषितम् |<br>विदारितस्य मत् बाणैः मही पास्यति शोणितम् || ३-३०-६

पांसु रूषित सर्वान्गः स्रस्त न्यस्त भुज द्वयः |<br>स्वप्स्यसे गाम् समाश्लिष्य दुर्लभाम् प्रमदाम् इव 
|| ३-३०-७

प्रवृद्ध निद्रे शयिते त्वयि राक्षस पांसने |<br>भविष्यन्ति अशरण्यानाम् शरण्या दण्डका इमे || ३-३०-८

जनस्थाने हत स्थाने तव राक्षस मत् शरैः |<br>निर्भया विचरिष्यन्ति सर्वतो मुनयो वने || ३-३०-९

अद्य विप्रसरिष्यन्ति राक्षस्यो हत बान्धवाः |<br>बाष्प आर्द्र वदना दीना भयात् अन्य भयावहाः || ३-३०-१०

अद्य शोक रसज्ञाः ताः भविष्यन्ति निरर्थकाः |<br>अनुरूप कुलाः पत्न्यो यासाम् त्वम् पतिः ईदृशः || ३-३०-११

नृशंस शील क्षुद्र आत्मन् नित्यम् ब्राह्मण कण्टक |<br>त्वत् कृते शन्कितैः अग्नौ मुनिभिः पात्यते हविः 
|| ३-३०-१२

तम् एवम् अभिसंरब्धम् ब्रुवाणम् राघवम् रणे |<br>खरो निर्भर्त्सयामास रोषात् खरतर स्वरः || ३-३०-१३

दृढम् खलु अवलिप्तो असि भयेषु अपि च निर्भयः |<br>वाच्य अवाच्यम् ततो हि त्वम् मृत्यु वश्यो न बुध्यसे || 
३-३०-१४

काल पाश परिक्षिप्ता भवंति पुरुषा हि ये |<br>कार्य अकार्यम् न जानन्ति ते निरस्त षड् इन्द्रियाः || ३-३०-१५

एवम् उक्त्वा ततो रामम् संरुध्य भृकुटिम् ततः |<br>स ददर्श महा सालम् अविदूरे निशाचरः || ३-३०-१६<br>रणे 
प्रहरणस्य अर्थे सर्वतो हि अवलोकयन् |

स तम् उत्पाटयामास संदष्ट दशन च्छ्हदम् || ३-३०-१७<br>तम् समुत्क्षिप्य बाहुभ्याम् विनर्दित्वा महाबलः |<br>
रामम् उद्दिश्य चिक्षेप हतः त्वम् इति च अब्रवीत् || ३-३०-१८

तम् आपतन्तम् बाण ओघैः च्छ्हित्त्वा रामः प्रतापवान् |<br>रोषम् आहारयत् तीव्रम् निहंतुम् समरे खरम् || 
३-३०-१९

जात स्वेदः ततो रामो रोषात् रक्त अन्त लोचनः |<br>निर्बिभेद सहस्रेण बाणानाम् समरे खरम् || ३-३०-२०

तस्य बाण अंतरात् रक्तम् बहु सुस्राव फेनिलम् |<br>गिरेः प्रस्रवणस्य इव धाराणाम् च परिस्रवः || ३-३०-२१

विकल स कृतो बाणैः खरो रामेण संयुगे |<br>मत्तो रुधिर गन्धेन तम् एव अभ्यद्रवत् द्रुतम् || ३-३०-२२

तम् आपतंतम् संरब्धम् कृत अस्त्रो रुधिर आप्लुतम् |<br>अपसर्पत् द्वि त्रि पदम् किंचित् त्वरित विक्रमः 
|| ३-३०-२३

ततः पावक संकाशम् वधाय समरे शरम् |<br>खरस्य रामो जग्राह ब्रह्म दण्डम् इव अपरम् || ३-३०-२४

स तत् दत्तम् मघवता सुर राजेन धीमता |<br>संदधे च स धर्मात्मा मुमोच च खरम् प्रति || ३-३०-२५

स विमुक्तो महाबाणो निर्घात सम निःस्वनः |<br>रामेण धनुरायम्य खरस्य उरसि च आपतत् || ३-३०-२६

स पपात खरो भूमौ दह्यमानः शर अग्निना |<br>रुद्रेण एव विनिर्दग्धः श्वेत अरण्ये यथा अन्धकः || ३-३०-२७

स वृत्र इव वज्रेण फेनेन नमुचिर् यथाअ |<br>बलो वा इन्द्र अशनि हतो निपपात हतः खरः || ३-३०-२८

एतस्मिन् अंतरे देवाः चारणयोः सह संगताः |<br>दुन्दुभिः च अभिनिघ्नंतः पुष्प वर्ष समंततः || ३-३०-२९<br>
रामस्य उपरि संहृष्टा ववर्षुः विस्मिताः तदा |

अर्थ अधिक मुहूर्तेन रामेण निशितैः शरैः || ३-३०-३०<br>चतुर् दश सहस्राणि रक्ष्साम् काम रूपिणाम् |<br>खर 
दूषण मुख्यानाम् निहतानि महामृधे || ३-३०-३१

अहो बत महत् कर्म रामस्य विदित आत्मनः |<br>अहो वीर्यम् अहो दार्ढ्यम् विष्णोः इव हि दृश्यते || ३-३०-३२<br>
इति एवम् उक्त्वा ते सर्वे ययुः देवा यथा आगतम्|

ततो राज ऋषयः सर्वे सम्गताः परम ऋषयः || ३-३०-३३<br>सभाज्य मुदिता रामम् स अगस्त्या इदम् अब्रुवन् |

एतत् अर्थम् महातेजा महेन्द्रः पाक शासनः || ३-३०-३४<br>शरभंग आश्रमम् पुण्यम् आजगाम पुरंदरः |

आनीतः त्वम् इमम् देशम् उपायेन महर्षिभिः || ३-३०-३५<br>एषाम् वध अर्थम् शत्रूणाम् रक्षसाम् पाप कर्मणाम् 
|

तत् इदम् नः कृतम् कार्यम् त्वया दशरथ आत्मज || ३-३०-३६<br>स्व धर्मम् प्रचरिष्यन्ति दण्डकेषु महर्षयः |

एतस्मिन् अनंतरे वीरो लक्ष्मणः सह सीतया || ३-३०-३७<br>गिरि दुर्गात् विनिष्क्रम्य संविवेश आश्रमम् सुखी 
|

ततो रामः तु विजयी पूज्यमानो महर्षिभिः || ३-३०-३८<br>प्रविवेश आश्रमम् वीरो लक्ष्मणेन अभिपूजितः |

तम् दृष्ट्वा शत्रु हंतारम् महर्षीणाम् सुख आवहम् || ३-३०-३९<br>बभूव हृष्टा वैदेही भर्तारम् परिष्वजे |

मुदा परमया युक्ता दृष्ट्वा रक्षो गणान् हतान् |<br>रामम् च एव अव्ययम् दृष्टा तुतोष जनक आत्मजा || ३-३०-४०

ततः तु तम् राक्षस संघ मर्दनम्<br>स पूज्यमानम् मुदितैः महात्मभिः |<br>पुनः परिष्वज्य मुदा अन्वित आनना<br>
बभूव हृष्टा जनक आत्मजा तदा || ३-३०-४१

इति वाल्मीकि रामायणे आदि काव्ये अरण्य काण्डे त्रिंश सर्गः
undefined
undefined
undefined

इति उक्तः क्रोध ताम्राक्षः तप्त कांचन कुण्डलः |<br>राक्षसेन्द्रो अभिदुद्राव पतगेन्द्रम् अमर्षणः || ३-५१-१

स संप्रहारः तुमुलः तयोः तस्मिन् महा मृधे |<br>बभूव वात उद्धतयोः मेघयोः गगने यथा || ३-५१-२

तत् बभूव अद्भुतम् युद्धम् गृध्र राक्षसयोः तदा |<br>सपक्षयोः माल्यवतोः महा पर्वतयोः इव || ३-५१-३

ततो नालीक नाराचैः तीक्ष्ण अग्रैः च विकर्णिभिः |<br>अभ्यवर्षत् महाघोरैः गृध्र राजम् महाबलः || ३-५१-४

स तानि शर जालानि गृध्रः पत्ररथ ईश्वरः |<br>जटायुः प्रतिजग्राह रावण अस्त्राणि संयुगे || ३-५१-५

तस्य तीक्ष्ण नखाभ्याम् तु चरणाभ्याम् महाबलः |<br>चकार बहुधा गात्रे व्रणान् पतग सत्तमः || ३-५१-६

अथ क्रोधात् दशग्रीवः जग्राह दश मार्गणान् |<br>मृत्यु दण्ड निभान् घोरान् शत्रोर् निधन कान्क्षया || ३-५१-७

स तैः बाणैः महावीर्यः पूर्ण मुक्तैः अजिह्म गैः |<br>बिभेद निशितैः तीक्ष्णैः गृध्रम् घोरैः शिली मुखैः 
|| ३-५१-८

स राक्षस रथे पश्यन् जानकीम् बाष्प लोचनाम् |<br>अचिंतयित्वा बाणाम् तान् राक्षसम् समभिद्रवत् || ३-५१-९

ततो अस्य सशरम् चापम् मुक्ता मणि विभूषितम् |<br>चरणाभ्याम् महातेजा बभंज पतगोत्तमः || ३-५१-१०

ततो अन्यत् धनुः आदाय रावणः क्रोध मूर्च्छितः |<br>ववर्ष शर वर्षाणि शतशो अथ सहस्रशः || ३-५१-११

शरैः आवारितः तस्य संयुगे पतगेश्वरः |<br>कुलायम् अभिसंप्राप्तः पक्षिः इव बभौ तदा || ३-५१-१२

स तानि शर जालानि पक्षाभ्याम् तु विधूय ह |<br>चरणाभ्याम् महातेजा बभंज अस्य महत् धनुः || ३-५१-१३

तत् च अग्नि सदृशम् दीप्तम् रावणस्य शरावरम् |<br>पक्षाभ्याम् च महातेजा व्यधुनोत् पतगेश्वरः || ३-५१-१४

कांचन उरः छदान् दिव्यान् पिशाच वदनान् खरान् |<br>तान् च अस्य जव संपन्नान् जघान समरे बली || ३-५१-१५

अथ त्रिवेणु संपन्नम् कामगम् पावक अर्चिषम् |<br>मणि सोपान चित्र अंगम् बभंज च महारथम् || ३-५१-१६

पूर्ण चन्द्र प्रतीकाशम् छत्रम् च व्यजनैः सह |<br>पातयामास वेगेन ग्राहिभी राक्षसैः सह || ३-५१-१७

सारथेः च अस्य वेगेन तुण्डेन च महत् शिरः |<br>पुनः व्यपाहरत् श्रीमान् पक्षिराजो महाबलः || ३-५१-१८

स भग्न धन्वा विरथो हत अश्वो हत सारथिः |<br>अंकेन आदाय वैदेहीम् पपात भुवि रावणः || ३-५१-१९

दृष्ट्वा निपतितम् भूमौ रावणम् भग्न वाहनम् |<br>साधु साधु इति भूतानि गृध्र राजम् अपूजयन् || ३-५१-२०

परिश्रान्तम् तु तम् दृष्ट्वा जरया पक्षि यूथपम् |<br>उत्पपात पुनर् हृष्टो मैथिलीम् गृह्य रावणः || ३-५१-२१

तम् प्रहृष्टम् निधाय अंके रावणम् जनक आत्मजाम् |<br>गच्छंतम् खड्ग शेषम् च प्रणष्ट हत साधनम् || ३-५१-२२<br>
गृध्र राजः समुत्पत्य रावणम् समभिद्रवत् |<br>समावार्यम् महातेजा जटायुः इदम् अब्रवीत् || ३-५१-२३

वर्ज संस्पर्श बाणस्य भार्याम् रामस्य रावण |<br>अल्प बुद्धे हरसि एनाम् वधाय खलु रक्षसाम् || ३-५१-२४

स मित्र बन्धुः स अमात्यः स बलः स परिच्छदः |<br>विष पानम् पिबसि एतत् पिपासित इव उदकम् || ३-५१-२५

अनुबंधम् अजानंतः कर्मणाम् अविचक्षणाः |<br>शीघ्रम् एव विनश्यन्ति यथा त्वम् विनशिष्यसि || ३-५१-२६

बद्धः त्वम् काल पाशेन क्व गतः तस्य मोक्ष्यसे |<br>वधाय बडिशम् गृह्य स अमिषम् जलजो यथा || ३-५१-२७

न हि जातु दुराधर्षौ काकुत्स्थौ तव रावण |<br>धर्षणम् च आश्रमस्य अस्य क्षमिष्येते तु राघवौ || ३-५१-२८

यथा त्वया कृतम् कर्म भीरुणा लोक गर्हितम् |<br>तस्कर आचरितो मार्गो न एष वीर निषेवितः || ३-५१-२९

युध्यस्व यदि शूरो असि मुहूर्तम् तिष्ठ रावण |<br>शयिष्यसे हतो भूमौ यथा भ्राता खरः तथा || ३-५१-३०

परेत काले पुरुषो यत् कर्म प्रतिपद्यते |<br>विनाशाय आत्मनो अधर्म्यम् प्रतिपन्नो असि कर्म तत् || ३-५१-३१

पाप अनुबंधो वै यस्य कर्मणः को नु तत् पुमान् |<br>कुर्वीत लोक अधिपतिः स्वयंभूः भगवान् अपि || ३-५१-३२

एवम् उक्त्वा शुभम् वाक्यम् जटायुः तस्य रक्षसः |<br>निपपात भृशम् पृष्ठे दशग्रीवस्य वीर्यवान् || ३-५१-३३

तम् गृहीत्वा नखैः तीक्ष्णैः विददार समंततः |<br>अधिरूढो गज आरोहो यथा स्यात् दुष्ट वारणम् || ३-५१-३४

विददार नखैः अस्य तुण्डम् पृष्ठे समर्पयन् |<br>केशान् च उत्पाटयामास नख पक्ष मुख आयुधः || ३-५१-३५

स तथा गृध्र राजेन क्लिश्यमानो मुहुर् मुहुः |<br>अमर्ष स्फुरित ओष्ठः सन् प्राकंपत स राक्षसः || ३-५१-३६

संपरिष्वज्य वैदेहीम् वामेन अंकेन रावणः |<br>तलेन अभिजघान आर्तो जटायुम् क्रोध मूर्चितः || ३-५१-३७

जटायुः तम् अतिक्रम्य तुण्डेन अस्य खग अधिपः |<br>वाम बाहून् दश तदा व्यपाहरत् अरिन्दमः || ३-५१-३८

संच्छिन्न बाहोः सद्यो वै बाहवः सहसा अभवन् |<br>विष ज्वालावली युक्ता वल्मीकत् इव पन्नगाः || ३-५१-३९

ततः क्रोद्धात् दशग्रीवः सीताम् उत्सृज्य वीर्यवान् |<br>मुष्टिभ्याम् चरणाभ्याम् च गृध्र राजम् अपोथयत् 
|| ३-५१-४०

ततो मुहूर्तम् संग्रामो बभूव अतुल वीर्ययोः |<br>राक्षसानाम् च मुख्यस्य पक्षिणाम् प्रवरस्य च || ३-५१-४१

तस्य व्यायच्छमानस्य रामस्य अर्थे अथ रावणः |<br>पक्षौ पादौ च पार्श्वौ च खड्गम् उद्धृत्य सो अच्छिनत् || 
३-५१-४२

स छिन्न पक्षः सहसा रक्षसा रौद्र कर्मणा |<br>निपपात महा गृध्रो धरण्याम् अल्प जीवितः || ३-५१-४३

तम् दृष्ट्वा पतितम् भूमौ क्षतज आर्द्रम् जटायुषम् |<br>अभ्यधावत वैदेही स्व बंधुम् इव दुःखिता || ३-५१-४४

तम् नील जीमूत निकाश कल्पम्<br>सुपाण्डुर उरस्कम् उदार वीर्यम् |<br>ददर्श लंका अधिपतिः पृथिव्याम्<br>जटायुषम् 
शान्तम् इव अग्नि दावम् || ३-५१-४५

ततः तु तम् पत्ररथम् मही तले<br>निपातितम् रावण वेग मर्दितम् |<br>पुनः च संगृह्य शशि प्रभ आनना<br>रुरोद 
सीता जनक आत्मजा तदा || ३-५१-४३

इति वाल्मीकि रामायणे आदि काव्ये अरण्य काण्डे एक पंचाशः सर्गः
undefined
undefined
undefined

स राज पुत्र प्रिया विहीनः<br>शोकेन मोहेन च पीड्यमानः |<br>विषादयन् भ्रातरम् आर्त रूपो<br>भूयो विषादम्प्रविवेश 
तीव्रम् || ३-६३-१

स लक्ष्मणम् शोक वश अभिपन्नम्<br>शोके निमग्नो विपुले तु रामः |<br>उवाच वाक्यम् व्यसनानुरूपम्<br>उष्णम् 
विनिःश्वस्य रुदन् स शोकम् || ३-६३-२

न मत् विधो दुष्कृत कर्म कारी<br>मन्ये द्वितीयो अस्ति वसुंधरायाम् |<br>शोक अनुशोको हि परंपराया<br>माम् 
एति भिन्दन् हृदयम् मनः च || ३-६३-३

पूर्वम् मया नूनम् अभीप्सितानि<br>पापानि कर्माणि असत्कृत् कृतानि |<br>तत्र अयम् अद्य पतितो विपाको<br>
दुःखेन दुःखम् यद् अहम् विशामि || ३-६३-४

राज्य प्रणाशः स्व जनैः वियोगः<br>पितुर् विनाशो जननी वियोगः |<br>सर्वानि मे लक्ष्मण शोक वेगम्<br>आपूरयन्ति 
प्रविचिन्तितानि || ३-६३-५

सर्वम् तु दुःखम् मम लक्ष्मण इदम्<br>शान्तम् शरीरे वनम् एत्य क्लेशम् |<br>सीता वियोगात् पुनर् अपि उदीर्णम्<br>
काष्टैः इव अग्निः सहसा प्रदीप्तः || ३-६३-६

सा नूनम् आर्या मम राक्षसेन हि<br>अभ्याहृता खम् समुपेत्य भीरुः |<br>अपस्वरम् सु स्वर विप्रलापा<br>भयेन 
विक्रन्दितवति अभीक्ष्णम् || ३-६३-७

तौ लोहितस्य प्रिय दर्शनस्य<br>सदा उचितौ उत्तम चंदनस्य |<br>वृत्तौ स्तनौ शोणित पंक दिग्धौ<br>नूनम् प्रियाया 
मम न अभिभात || ३-६३-८

तत् श्लक्ष्ण सु व्यक्त मृदु प्रलापम्<br>तस्या मुखम् कुंचित केश भारम् |<br>रक्षो वशम् नूनम् उपगताया<br>
न भ्राजते राहु मुखे यथा इंदुः || ३-६३-९

ताम् हार पाशस्य सदा उचित अंतम्<br>ग्रीवाम् प्रियाया मम सु व्रताया |<br>रक्षांसि नूनम् परिपीतवन्ति<br>
शून्ये हि भित्वा रुधिर अशनानि || ३-६३-१०

मया विहीना विजने वने या<br>रक्षोभिः आहृत्य विकृष्यमाणा |<br>नूनम् विनादम् कुररि इव दीना<br>सा मुक्तवती 
आयत कान्त नेत्रा || ३-६३-११

अस्मिन् मया सार्थम् उदार शीला<br>शिला तले पूर्वम् उपोपविष्टा |<br>कान्त स्मिता लक्ष्मण जात हासा<br>त्वाम् 
आह सीता बहु वाक्य जातम् || ३-६३-१२

गोदावरी इयाम् सरिताम् वरिष्टा<br>प्रिया प्रियाया मम नित्य कालम् |<br>अपि अत्र गच्छेत् इति चिंतयामि<br>
न एकाकिनी याति हि सा कदाचित् || ३-६३-१३

पद्म आनना पद्म पलाश नेत्रा<br>पद्मानि वा आनेतुम् अभिप्रयाता |<br>तत् अपि अयुक्तम् न हि सा कद्दचित्<br>
मया विना गच्छति पंकजानि || ३-६३-१४

कामम् तु इदम् पुष्पित वृक्ष सण्डम्<br>नाना विधैः पक्षि गणैः उपेतम् |<br>वनम् प्रयाता नु तत् अपि अयुक्तम्<br>
एकाकिनी सा अति बिभेति भीरुः || ३-६३-१५

आदित्य भो लोक क्रृत अकृत ज्ञः<br>लोकस्य सत्य अनृत कर्म साक्षिन् |<br>मम प्रिया सा क्व गता हृता वा<br>
शंसव मे शोक हतस्य सर्वम् || ३-६३-१६

लोकेषु सर्वेषु न नास्ति किंचित्<br>यत् ते न नित्यम् विदितम् भवेत् तत् |<br>शंसस्व वयोः कुल शालिनीम् 
ताम्<br>मृता हृता वा पथि वर्तते वा || ३-६३-१७

इति इव तम् शोक विधेय देहम्<br>रामम् विसंज्ञम् विलपंतम् एव |<br>उवाच सौमित्रिःअदीन सत्त्वः<br>न्याये 
स्थितः काल युतम् च वाक्यम् || ३-६३-१८

शोकम् विमुंच आर्य धृतिम् भजस्व<br>सह उत्साहता च अस्तु विमार्गणे अस्याः |<br>उत्साहवन्तो हि नरा न लोके<br>
सीदन्ति कर्मसु अति दुष्करेषु || ३-६३-१९

इति इव सौमित्रिम् उदग्र पौरुषम्<br>ब्रुवन्तम् आर्तो रघु वंश वर्धनः |<br>न चिंतयामास धृतिम् विमुक्तवान्<br>
पुनः च दुःखम् महत् अभ्युपागमत् || ३-६३-२०

इति वाल्मीकि रामायणे आदि काव्ये अरण्य काण्डे त्रि षष्टितमः सर्गः
undefined
undefined
undefined

दूषणः तु स्वकम् सैन्यम् हन्यमानम् विलोक्य च |<br>संदिदेश महाबाहुः भीम वेगान् निशाचरान् || ३-२६-१<br>
राक्षसान् पंच साहस्रान् समरेषु अनिवर्तिनः |

ते शूलैः पट्टिशैः कदगैः शिला वरषैः द्रुमैः || ३-२६-२<br>शर वर्षैः विच्छ्हिन्नम् ववर्षुः तम् समन्ततः 
|

तत् द्रुमाणाम् शिलानाम् च वर्षम् प्राण हरम् महत् || ३-२६-३<br>प्रतिजग्राह धर्मात्मा राघवः तीक्ष्ण सायकैः 
|

प्रतिगृह्य च तद् वर्षम् निमीलित इव ऋषभः || ३-२६-४<br>रामः क्रोधम् परम् लेभे वध अर्थम् सर्व रक्षसाम् 
|

ततः क्रोध समाविष्टः प्रदीप्त इव तेजसा || ३-२६-५<br>शरैः अभ्यकिरत् सैन्यम् सर्वतः सह दूषणम् |

ततः सेना पतिः क्रुद्धो दूषणः शत्रु दूषणः || ३-२६-६<br>शरैः अशनि कल्पैः तम् राघवम् समवारयत् |

ततो रामः संक्रुद्धः क्षुरेण अस्य महत् धनुः || ३-२६-७<br>चिच्छ्हेद समरे वीरः चतुर्भिः चतुरो हयान् |

हत्वा च अश्वान् शरैः तीक्ष्णैः अर्थ चन्द्रेण सारथे || ३-२६-८<br>शिरो जहार तद् रक्षः त्रिभिर् विव्याध 
वक्षसि |

स च्छ्हिन्न धन्वा विरथो हत अश्वो हत सारथिः || ३-२६-९<br>जग्राह गिरि शृंग आभम् परिघम् रोम हर्षणम् |<br>
वेष्टितम् कांचनैः पट्टैः देव सैन्य अभिमर्दनम् || ३-२६-१०<br>आयसैः शंकुभिः तीक्ष्णैः कीर्णम् पर वसा उक्षिताम् 
|<br>वज्र अशनि सम स्पर्शम् पर गोपुर दारणम् || ३-२६-११

तम् महा उरग संकाशम् प्रगृह्य परिघम् रणे |<br>दूषणो अभ्यपतत् रामम् क्रूर कर्मा निशाचरः || ३-२६-१२

तस्य अभिपतमानस्य दूषणस्य स राघवः |<br>द्वाभ्याम् शराभ्याम् चिच्छ्हेद स हस्त आभरणौ भुजौ || ३-२६-१३

भ्रष्टः तस्य महाकायः पपात रण मूर्धनि |<br>परिघः छ्हिन्न हस्तस्य शक्र ध्वज इव अग्रतः || ३-२६-१४

कराभ्याम् च विकीर्णाभ्याम् पपात भुवि दूषणः |<br>विषाणाभ्याम् विशीर्णाभ्याम् मनस्वी इव महागजः || ३-२६-१५

दृष्ट्वा तम् पतितम् भूमौ दूषणम् निहतम् रणे |<br>साधु साधु इति काकुत्स्थम् सर्व भूतानि अपूजयन् || ३-२६-१६

एतस्मिन् अन्तरे क्रुद्धाः त्रयः सेना अग्र यायिनः |<br>संहत्य अभ्यद्रवन् रामम् मृत्यु पाश अवपाशिताः || 
३-२६-१७<br>महाकपालः स्थूलाक्षः प्रमाथी च महाबलः |

महाकपालो विपुलम् शूलम् उद्यम्य राक्षसः || ३-२६-१८<br>स्थूलाक्षः पट्टिशम् गृह्य प्रमाथी च परश्वधम् |

दृष्ट्वा एव आपततः ताम् तु राघवः सायकैः शितैः || ३-२६-१९<br>तीक्ष्ण अग्रैः प्रतिजग्राह संप्राप्तान् अतिथीन् 
इव |

महाकपालस्य शिरः चिच्छ्हेद रघुनंदनः || ३-२६-२०<br>असंख्येयैः तु बाण ओघैः प्रममाथ प्रमाथिनम् |<br>स्थूलाक्षस्य 
अक्षिणी स्थूले पूरयामास सायकैः || ३-२६-२१<br>स पपात हतो भूमौ विटपी इव महाद्रुमः |<br>दूषणस्य अनुगान् 
पंच सहस्रान् कुपितः क्षणात् || ३-२६-२२<br>हत्वा तु पंच सहस्रान् अनयत् यम सदनम् |

दूषणम् निहतम् श्रुत्वा तस्य च एव पदानुगान् || ३-२६-२३<br>व्यादिदेश खरः क्रुद्धो सेन अध्यक्षान् महाबलान् 
|

अयम् विनिहतः संख्ये दूषणः स पदानुगाः || ३-२६-२४<br>महत्या सेनया सार्धम् युद्ध्वा रामम् कुमानुषम् |<br>
शस्त्रैः नाना विध अकारैः हनध्वम् सर्व राक्षसाः || ३-२६-२५

एवम् उक्त्वा खरः क्रुद्धो रामम् एव अभि दुद्रुवे |<br>श्येनगामी पृथुग्रीवो यज्ञशत्रुर् विहंगमः || ३-२६-२६<br>
दुर्जयः करवीराक्षः परुषः कालकार्मुकः |<br>हेममाली महामाली सर्पस्यो रुधिराशनः || ३-२६-२७<br>द्वादश एते 
महावीर्या बल अध्यक्षाः स सैनिकाः<br>रमम् एव अभ्यधावंत विसृजंतः शरोत्तमान् || ३-२६-२८

ततः पावक संकाशैः हेम वज्र विभूषितैः |<br>जघन शेषम् तेजस्वी तस्य सैन्यस्य सायकैः || ३-२६-२९

ते रुक्म पुंखा विशिखाः स धूमा इव पावकाः |<br>निजघ्नुः तानि रक्षांसि वज्रा इव महाद्रुमान् || ३-२६-३०

रक्षसाम् तु शतम् रामः शतेन एकेन कर्णिना |<br>सहस्रम् तु सहस्रेण जघान रण मूर्धनि || ३-२६-३१

तैः भिन्न वर्म आभरणाः छ्हिन्न भिन्न शर आसनाः |<br>निपेतुः शोणित आदिग्धा धरण्याम् रजनीचराः || ३-२६-३२

तैः मुक्त केशैः समरे पतितैः शोणित उक्षितैः |<br>विस्तीर्णा वसुधा कृत्स्ना महावेदिः कुशैः इव || ३-२६-३३

तत् क्षणे तु महा घोरम् वनम् निहत राक्षसम् |<br>बभूव निरय प्रख्यम् मांस शोणित कर्दमम् || ३-२६-३४

चतुर्दश सहस्राणि रक्षसाम् भीम कर्मणाम् |<br>हतानि एकेन रामेण मानुषेण पदातिना || ३-२६-३५

तस्य सैन्यस्य सर्वस्य खरः शेषो महारथः |<br>राक्षसः त्रिशिराः चैव रामः च रिपुसूदनः || ३-२६-३६

शेषा हता महावीर्या राक्षसा रण मूर्धनि |<br>घोरा दुर्विषहाः सर्वे लक्ष्मणस्य अग्रजेन || ३-२६-३७

ततः तु तद् भीम बलम् महा आहवे<br>समीक्ष्य रामेण हतम् बलीयसा |<br>रथेन रामम् महता खरः ततः<br>समाससाद इन्द्र 
इव उद्यत अशनिः || ३-२६-३८

इति वाल्मीकि रामायणे आदि काव्ये अरण्य काण्डे षड् विंशः सर्गः
undefined
undefined
undefined

तत् श्रुत्वा राक्षसेन्द्रस्य वाक्यम् वाक्य विशारदः |<br>
प्रत्युवाच महाप्राज्ञो मारीचो राक्षसेश्वरम् || ३-३७-१

सुलभाः पुरुषा राजन् सततम् प्रिय वादिनः |<br>
अप्रियस्य च पथ्यस्य वक्ता श्रोता च दुर्लभः || ३-३७-२

न नूनम् बुध्यसे रामम् महावीर्यम् गुण उन्नतम् |<br>
अयुक्त चारः चपलो महेन्द्र वरुण उपमम् || ३-३७-३

अपि स्वस्ति भवेत् तात सर्वेषाम् भुवि रक्षसाम् |<br>
अपि रामो न संक्रुद्धः कुर्यात् लोकम् अराक्षसम् || ३-३७-४

अपि ते जीवित अंताय न उत्पन्ना जनकात्मजा |<br>
अपि सीता निमित्तम् च न भवेत् व्यसनम् महत् || ३-३७-५

अपि त्वाम् ईश्वरम् प्राप्य काम वृत्तम् निरंकुशम् |<br>
न विनश्येत् पुरी लंका त्वया सह स राक्षसा || ३-३७-६

त्वत् विधः काम वृत्तो हि दुःशीलः पाप मंत्रितः |<br>
आत्मानम् स्व जनम् राष्ट्रम् स राजा हन्ति दुर्मतिः || ३-३७-७

न च पित्रा परित्यक्तो न अमर्यादः कथंचन |<br>
न लुब्धो न च दुःशीलो न च क्षत्रिय पांसनः || ३-३७-८<br>
न च धर्म गुणैर् हीनैः कौसल्या आनंद वर्धनः |<br>
न च तीक्ष्णो हि भूतानाम् सर्व भूत हिते रतः || ३-३७-९

वंचितम् पितरम् दृष्ट्वा कैकेय्या सत्य वादिनम् |<br>
करिष्यामि इति धर्मात्मा ततः प्रव्रजितो वनम् || ३-३७-१०

कैकेय्याः प्रिय कामार्थम् पितुर् दशरथस्य च |<br>
हित्वा राज्यम् च भोगान् च प्रविष्टो दण्डका वनम् || ३-३७-११

न रामः कर्कशः तात न अविद्वान् न अजित इन्द्रियः |<br>
अनृतम् न श्रुतम् चैव नैव त्वम् वक्तुम् अर्हसि || ३-३७-१२

रामो विग्रहवान् धर्मः साधुः सत्य पराक्रमः |<br>
राजा सर्वस्य लोकस्य देवानाम् इव वासवः || ३-३७-१३

कथम् नु तस्य वैदेहीम् रक्षिताम् स्वेन तेजसा |<br>
इच्छसे प्रसभम् हर्तुम् प्रभाम् इव विवस्वतः || ३-३७-१४

शर अर्चिषम् अनाधृष्यम् चाप खड्ग इन्धनम् रणे |<br>
राम अग्निम् सहसा दीप्तम् न प्रवेष्टुम् त्वम् अर्हसि || ३-३७-१५

धनुर् व्यादित दीप्त आस्यम् शर अर्चिषम् अमर्षणम् |<br>
चाप बाण धरम् तीक्ष्णम् शत्रु सेना अपहारिणम् || ३-३७-१६<br>
राज्यम् सुखम् च संत्यज्य जीवितम् च इष्टम् आत्मनः |<br>
न अति आसादयितुम् तात राम अंतकम् इह अर्हसि || ३-३७-१७

अप्रमेयम् हि तत् तेजो यस्य सा जनकात्मजा |<br>
न त्वम् समर्थः ताम् हर्तुम् राम चाप आश्रयाम् वने || ३-३७-१८

तस्य वै नर सिंहस्य सिंह उरस्कस्य भामिनी |<br>
प्राणेभ्यो अपि प्रियतरा भार्या नित्यम् अनुव्रता || ३-३७-१९

न सा धर्षयितुम् शक्या मैथिली ओजस्विनः प्रिया |<br>
दीप्तस्य इव हुत आशस्य शिखा सीता सुमध्यमा || ३-३७-२०

किम् उद्यमम् व्यर्थम् इमम् कृत्वा ते राक्षसाधिप |<br>
दृष्टः चेत् त्वम् रणे तेन तत् अंतम् तव जीवितम् || ३-३७-२१

जीवितम् च सुखम् चैव राज्यम् चैव सुदुर्लभम् |<br>
यत् इच्छसि चिरम् भोक्तुम् मा कृथा राम विप्रियम् || ३-३७-२२

स सर्वैः सचिवैः सार्धम् विभीषण पुरस्कृतैः |<br>
मंत्रयित्वा तु धर्मिष्ठैः कृत्वा निश्चयम् आत्मनः |<br>
दोषाणाम् च गुणानाम् च संप्रधार्य बल अबलम् || ३-३७-२३<br>
आत्मनः च बलम् ज्ञात्वा राघवस्य च तत्त्वतः |<br>
हितम् हि तव निश्चित्य क्षमम् त्वम् कर्तुम् अर्हसि || ३-३७-२४

अहम् तु मन्ये तव न क्षमम् रणे<br>
समागमम् कोसल राज सूनुना |<br>
इदम् हि भूयः शृणु वाक्यम् उत्तमम्<br>
क्षमम् च युक्तम् च निशाचर अधिप || ३-३७-२५

इति वाल्मीकि रामायणे आदि काव्ये अरण्य काण्डे सप्त त्रिंशः सर्गः
undefined
undefined
undefined

एवम् उक्त्वा तु परुषम् मारीचो रावणम् ततः |<br>
गच्छावः इति अब्रवीत् दीनो भयात् रात्रिम् चर प्रभोः || ३-४२-१

दृष्टाः च अहम् पुनः तेन शर चाप असि धारिणा |<br>
मद्वधो उद्यत शस्त्रेण विनष्टम् जीवितम् च मे || ३-४२-२

न हि रामम् पराक्रम्य जीवन् प्रति निवर्तते |<br>
वर्तते प्रति रूपो असौ यम दण्ड हतस्य ते || ३-४२-३

किम् नु कर्तुम् मया शक्यम् एवम् त्वयि दुरात्मनि |<br>
एष गच्छामि अहम् तात स्वस्ति ते अस्तु निशाचरः || ३-४२-४

प्रहृष्टः तु अभवत् तेन वचनेन स राक्षसः |<br>
परिष्वज्य सुसंश्लिष्टम् इदम् वचनम् अब्रवीत् || ३-४२-५

एतत् शौण्डीर्य - चौत्तिर्य -न्युक्तम् ते मत् च्छंद वश वर्तिनः |<br>
इदानीम् असि मारीचः पूर्वम् अन्यो निशाचरः || ३-४२-६

आरुह्यताम् शीघ्रम् खगो रत्न विभूषितः |<br>
मया सह रथो युक्तः पिशाच वदनैः खरैः || ३-४२-७

प्रलोभयित्वा वैदेहीम् यथा इष्टम् गन्तुम् अर्हसि |<br>
ताम् शून्ये प्रसभम् सीताम् आनयिष्यामि मैथिलीम् || ३-४२-८

तथा इति उवाच एनम् रावणम् ताटका सुतः |<br>
ततो रावण मारीचौ विमानम् इव तम् रथम् || ३-४२-९<br>
आरुह्य ययतुः शीघ्रम् तस्मात् आश्रम मण्डलात् |

तथैव तत्र पश्यन्तौ पत्तनानि वनानि च || ३-४२-१०<br>
गिरीम् च सरिताः सर्वा राष्ट्राणि नगराणि च |

समेत्य दण्डक अरण्यम् राघवस्य आश्रमम् ततः || ३-४२-११<br>
ददर्श सह मरीचो रावणो राक्षसाधिपः |

अवतीर्य रथात् तस्मात् ततः कांचन भूषणात् || ३-४२-१२<br>
हस्ते गृहीत्वा मारीचम् रावणो वाक्यम् अब्रवीत् |

एतत् राम आश्रम पदम् दृश्यते कदली वृतम् || ३-४२-१३<br>
क्रियताम् तत् सखे शीघ्रम् यत् अर्थम् वयम् आगताः |

स रावण वचः श्रुत्वा मारीचो राक्षसः तदा || ३-४२-१४<br>
मृगो भूत्वा आश्रम द्वारि रामस्य विचचार ह |

स तु रूपम् समास्थाय महत् अद्भुत दर्शनम् || ३-४२-१५<br>
मणिप्रवर शृंगाग्रः सित असित मुखाकृतिः |

रक्तपद्मोत्पल मुख इन्द्रनीलोत्पल श्रवाः || ३-४२-१६<br>
किंचित् अभ्युन्नत ग्रीव इन्द्रनील निभ उदरः |

मधूक निभ पार्श्वः च कंज किंजल्क सम्निभः || ३-४२-१७<br>
वैदूर्य संकाश खुरः तनु जंघः सुसंहतः |

इन्द्र आयुध सवर्णेन पुच्छेन ऊर्ध्वम् विराजितः || ३-४२-१८<br>
मनोहर स्निग्ध वर्णो रत्नैः नाना विधैः वृतः |

क्षणेन राक्षसो जातो मृगः परम शोभनः || ३-४२-१९<br>
वनम् प्रज्वलयन् रम्यम् राम आश्रम पदम् च तत् |

मनोहरम् दर्शनीयम् रूपम् कृत्वा स राक्षसः || ३-४२-२०<br>
प्रलोभनार्थम् वैदेह्या नाना धातु विचित्रितम् |<br>
विचरन् गच्छते सम्यक् शाद्वलानि समंततः || ३-४२-२१

रोप्यैः बिन्दु शतैः चित्रो भूत्वा च प्रिय दर्शनः |<br>
विटपीनाम् किसलयान् भक्षयन् विचचार ह || ३-४२-२२

कदली गृहकम् गत्वा कर्णिकारानि ततः ततः |<br>
समाश्रयन् मंदगतिः सीता संदर्शनम् ततः || ३-४२-२३

राजीव चित्र पृष्ठः स विरराज महामृगः |<br>
राम आश्रम पद अभ्याशे विचचार यथा सुखम् || ३-४२-२४

पुनर् गत्वा निवृत्तः च विचचार मृगोत्तमः |<br>
गत्वा मुहूर्तम् त्वरया पुनः प्रति निवर्तते || ३-४२-२५

विक्रीडन् च पुनर् भूमौ पुनर् एव निषीदति |<br>
आश्रम द्वारम् आगम्य मृग यूथानि गच्छति || ३-४२-२६

मृग यूथैः अनुगतः पुनर् एव निवर्तते |<br>
सीता दर्शनम् आकांक्षन् राक्षसो मृगताम् गतः || ३-४२-२७<br>
परिभ्रमति चित्राणि मण्डलानि विनिष्पतन् |

समुद्वीक्ष्य च सर्वे तम् मृगा ये अन्ये वनेचराः || ३-४२-२८<br>
उपगम्य समाघ्राय विद्रवन्ति दिशो दश |

राक्षसः सो अपि तान् वन्यान् मृगान् मृगवधे रतः || ३-४२-२९<br>
प्रच्छादनार्थम् भावस्य न भक्षयति संस्पृशन् |

तस्मिन् एव ततः काले वैदेही शुभलोचना || ३-४२-३०<br>
कुसुम अपचये व्यग्रा पादपान् अभ्यवर्तत |

कर्णिकारान् अशोकान् च चूताम् च मदिरेक्षणा || ३-४२-३१<br>
कुसुमानि अपचिन्वन्ती चचार रुचिरानना |

अनर्हा अरण्य वासस्य सा तम् रत्नमयम् मृगम् || ३-४२-३२<br>
मुक्ता मणि विचित्र अंगम् ददर्श परम अंगना |

तम् वै रुचिर दंत ओष्ठम् रूप्य धातु तनू रुहम् || ३-४२-३३<br>
विस्मयात् उत्फुल्ल नयना स स्नेहम् समुदैक्षत |

स च ताम् राम दयिताम् पश्यन् मायामयो मृगः || ३-४२-३४<br>
विचचार ततः तत्र दीपयन् इव तत् वनम् |

अदृष्ट पूर्वम् दृष्ट्वा तम् नाना रत्नमयम् मृगम् |<br>
विस्मयम् परमम् सीता जगाम जनक आत्मजा || ३-४२-३५

इति वाल्मीकि रामायणे आदि काव्ये अरण्य काण्डे द्वि चत्वारिंशः सर्गः
undefined
undefined
undefined

निहतम् दूषणम् दृष्ट्वा रणे त्रिशिरसा सह |<br>खरस्य अपि अभवत् त्रासो दृष्ट्वा रामस्य विक्रमम् || ४-२८-१

स दृष्ट्वा राक्षसम् सैन्यम् अविषह्यम् महाबलम् |<br>हतम् एकेन रामेण दूषणः त्रिशिरा अपि || ४-२८-२<br>तद् 
बलम् हत भूयिष्ठम् विमनाः प्रेक्ष्य राक्षसः |<br>आससाद खरो रामम् नमुचिर् वासवम् यथा || ४-२८-३

विकृष्य बलवत् चापम् नाराचान् रक्त भोजनान् |<br>खरः चिक्षेप रामाय क्रुद्धान् आशी विषान् इव || ४-२८-४

ज्याम् विधुन्वन् सुबहुशः शिक्षया अस्त्राणि दर्शयन् |<br>चचार समरे मार्गान् शरै रथ गतः खरः || ४-२८-५

स सर्वाः च दिशो बाणैः प्रदिशः च महारथः |<br>पूरयामास तम् दृष्ट्वा रामो अपि सुमहत् धनुः || ४-२८-६<br>
स सायकैः दुर्विषहैः स स्फुलिन्गैः इव अग्निभिः |<br>नभः चकार अविवरम् पर्जन्य इव वृष्टिभिः || ४-२८-७

तद् बभूव शितैः बाणैः खर राम विसर्जितैः |<br>परि आकाशम् अनाकाशम् सर्वतः शर संकुलम् || ४-२८-८

शर जाल आवृतः सूर्यो न तदा स्म प्रकाशते |<br>अन्योन्य वध संरम्भात् उभयोः संप्रयुध्यतोः || ४-२८-९

ततो नालीक नाराचैः तीक्ष्ण अग्रैः च विकर्णिभिः |<br>आजघान रणे रामम् तोत्रैर् इव महा द्विपम् || ४-२८-१०

तम् रथस्थम् धनुष् पाणिम् राक्षसम् पर्यवस्थितम् |<br>ददृशुः सर्व भूतानि पाश हस्तम् इव अंतकम् || ४-२८-११

हन्तारम् सर्व सैन्यस्य पौरुषे पर्यवस्थितम् |<br>परिश्रन्तम् महासत्त्वम् मेने रामम् खरः तदा || ४-२८-१२

तम् सिंहम् इव विक्रान्तम् सिंह विक्रान्त गामिनम् |<br>दृष्ट्वा न उद्विजते रामः सिंहः क्षुद्र मृगम् यथा 
|| ४-२८-१३

ततः सूर्य निकाशेन रथेन महता खरः |<br>आससाद अथ तम् रामम् पतंग इव पावकम् || ४-२८-१४

ततो अस्य सशरम् चापम् मुष्टि देशे महात्मनः |<br>खरः चिच्छ्हेद रामस्य दर्शयन् हस्त लाघवम् || ४-२८-१५

स पुनः तु अपरान् सप्त शरान् आदाय वर्मणि |<br>निजघान रणे क्रुद्धः शक्र अशनि सम प्रभान् || ४-२८-१६

ततः शर सहस्रेण रामम् अप्रतिम ओजसम् |<br>अर्दयित्वा महानादम् ननाद समेरे खरः || ४-२८-१७

ततः तत् प्रहतम् बाणैः खर मुक्तैः सुपर्वभिः |<br>पपात कवचम् भूमौ रामस्य आदित्य वर्चसः || ४-२८-१८

स शरैः अर्पितः क्रुद्धः सर्व गात्रेषु राघवः |<br>रराज समरे रामो विधूमो अग्निर् इव ज्वलन् || ४-२८-१९

ततो गंभीर निर्ह्रादम् रामः शत्रु निबर्हणः |<br>चकार अंताय स रिपोः सज्यम् अन्यन् महत् धनुः || ४-२८-२०

सुमहत् वैष्णवम् यत् तत् अतिसृष्टम् महर्षिणा |<br>वरम् तत् धनुः उद्यम्य खरम् समभिधावत || ४-२८-२१

ततः कनक पुंखैः तु शरैः संनत पर्वभिः |<br>चिच्छ्हेद रामः संक्रुद्धः खरस्य समरे ध्वजम् || ४-२८-२२

स दर्शनीयो बहुधा विच्छ्हिन्नः कांचनो ध्वजः |<br>जगाम धरणीम् सूर्यो देवतानाम् इव आज्ञया || ४-२८-२३

तम् चतुर्भिः खरः क्रुद्धो रामम् गात्रेषु मार्गणैः |<br>विव्याध हृदि मर्मज्ञो मातंगम् इव तोमरैः || ४-२८-२४

स रामो बहुभिः बाणैः खर कार्मुक निःसृतैः |<br>विद्धो रुधिर सिक्तांगो बभूव रुषितो भृशम् || ४-२८-२५

स धनुर् धन्विनाम् श्रेष्ठः प्रगृह्य परम आहवे |<br>मुमोच परम इष्वासः षट् शरान् अभिलक्षितान् || ४-२८-२६

शिरसि एकेन बाणेन द्वाभ्याम् बाह्वोर् अथ आर्पयत् |<br>त्रिभिः चन्द्र अर्ध वक्त्रैः च वक्षसि अभिजघान ह 
|| ४-२८-२७

ततः पश्चात् महातेजा नाराचान् भास्कर उपमान् |<br>जघान राक्षसम् क्रुद्धः त्रयोदश शिला अशितान् || ४-२८-२८

रथस्य युगम् एकेन चतुर्भिः शबलान् हयान् |<br>षष्ठेन च शिरः संख्ये चिच्छ्हेद खर सारथेः || ४-२८-२९<br>
त्रिभिः त्रिवेणून् बलवान् द्वाभ्याम् अक्षम् महाबलः |<br>द्वादशेन तु बाणेन खरस्य स शरम् धनुः || ४-२८-३०<br>
छ्हित्त्वा वज्र निकाशेन राघवः प्रहसन् इव |<br>त्रयोदशेन इन्द्र समो बिभेद समरे खरम् || ४-२८-३१

प्रभग्न धन्वा विरथो हत अश्वो हत सारथिः |<br>गदा पाणिः अवप्लुत्य तस्थौ भूमौ खरः तदा || ४-२८-३२

तत् कर्म रामस्य महारथस्य<br>समेत्य देवाः च महर्षयः च |<br>अपूजयन् प्रांजलयः प्रहृष्टाः<br>तदा विमान 
अग्र गताः समेताः || ४-२८-३३

इति वाल्मीकि रामायणे आदि काव्ये अरण्य काण्डे अष्ट विंशः सर्गः
undefined
undefined
undefined

अथ आश्रमात् उपावृत्तम् अंतरा रघुनंदनः |<br>परिपप्रच्छ सौमित्रिम् रामो दुःख अर्दितः पुनः || ३-५९-१

तम् उवाच किम् अर्थम् त्वम् आगतो अपास्य मैथिलीम् |<br>यदा सा तव विश्वासात् वने विहरिता मया || ३-५९-२

दृष्ट्वा एव अभ्यागतम् त्वाम् मे मैथिलीम् त्यज्य लक्ष्मण |<br>शंकमानम् महत् पापम् यत् सत्यम् व्यथितम् 
मनः || ३-५९-३

स्फुरते नयनम् सव्यम् बाहुः च हृदयम् च मे |<br>दृष्ट्वा लक्ष्मण दूरे त्वाम् सीता विरहितम् पथि || ३-५९-४

एवम् उक्तः तु सौमित्रिः लक्ष्मणः शुभ लक्षणः |<br>भूयो दुःख संआविष्टो दुःखितम् रामम् अब्रवी|| ३-५९-५

न स्वयम् काम कारेण ताम् त्यक्त्वा अहम् इह आगतः |<br>प्रचोदितस्तयैवोग्रैत्वत्सकाशमिहाअगतः - यद्वा -<br>
प्रचोदितः तया एव उग्रैः त्वत् सकाशम् इह आगतः || ३-५९-६

आर्येण एव परिक्रुष्टम् - पराक्रुष्टम् - हा सीते लक्ष्मण इति च |<br>परित्राहि इति यत् वाक्यम् मैथिल्याः 
तत् श्रुतिम् गतम् || ३-५९-७

सा तम् आर्त स्वरम् श्रुत्वा तव स्नेहेन मैथिली |<br>गच्छ गच्छ इति माम् आह रुदन्ती भय - विक्लवा - विह्वला 
|| ३-५९-८

प्रचोद्यमानेन मया गच्छ इति बहुशः तया |<br>प्रत्युक्ता मैथिली वाक्यम् इदम् तत् प्रत्यय अन्वितम् || ३-५९-९

न तत् पश्यामि अहम् रक्षो यत् अस्य भयम् आवहेत् |<br>निर्वृता भव न अस्ति एतत् केन अपि एवम् उदाहृतम् || 
३-५९-१०

विगर्हितम् च नीचम् च कथम् आर्यो अभिधास्यति |<br>त्राहि इति वचनम् सीते यः त्रायेत् त्रिदशान् अपि || ३-५९-११

किम् निमित्तम् तु केन अपि भ्रातुः आलंब्य मे स्वरम् |<br>विस्वरम् व्याहृतम् वाक्यम् लक्ष्मण त्राहि माम् 
इति || ३-५९-१२

राक्षसेन ईरितम् वाक्यम् त्रसात् त्राहि इति शोभने |<br>न भवत्या व्यथा कार्या कुनारी जन सेविता || ३-५९-१३

अलम् वैक्लवताम् गंतुम् स्वस्था भव निर् उत्सुका |<br>न च अस्ति त्रिषु लोकेषु पुमान् यो राघवम् रणे || 
३-५९-१४<br>जातो वा जायमानो वा संयुगे यः पराजयेत् |<br>अजेयो राघवो युद्धे देवैः शक्र पुरोगमैः || ३-५९-१५

एवम् उक्ता तु वैदेही परिमोहित चेतना |<br>उवाच अश्रूणि मुंचन्ती दारुणम् माम् इदम् वचः || ३-५९-१६

भावो मयि तव अत्यर्थम् पाप एव निवेशितः |<br>विनष्टे भ्रातरि प्राप्तुम् न च त्वम् माम् अवाप्स्यसि || ३-५९-१७

संकेतात् भरतेन त्वम् रामम् समनुगच्छसि |<br>क्रोशन्तम् हि यथा अत्यर्थम् न एनम् अभ्यवपद्यसे || ३-५९-१८

रिपुः प्रच्छन्न चारी त्वम् मत् अर्थम् अनुगच्छसि |<br>राघवस्य अन्तर प्रेप्सुः तथा एनम् न अभिपद्यसे || 
३-५९-१९

एवम् उक्तो हि वैदेह्या संरब्धो रक्त लोचनः |<br>क्रोधात् प्रस्फुरमाण ओष्ठ आश्रमात् अभिनिर्गतः || ३-५९-२०

एवम् ब्रुवाणम् सौमित्रिम् रामः संताप मोहितः |<br>अब्रवीत् दुष्कृतम् सौम्य ताम् विना यत् त्वम् आगतः || 
३-५९-२१

जानन् अपि समर्थम् माम् रक्षसाम् अपवारणे |<br>अनेन क्रोध वाक्येन मैथिल्या निर्गतो भवान् || ३-५९-२२

न हि ते परितुष्यामि त्यक्त्वा यत् यासि मैथिलीम् |<br>क्रुद्धायाः परुषम् श्रुत्वा स्त्रिया यत् त्वम् 
इह आगतः || ३-५९-२३

सर्वथा तु अपनीतम् ते सीतया यत् प्रचोदितः |<br>क्रोधस्य वशम् आगम्य न अकरोः शासनम् मम || ३-५९-२४

असौ हि राक्षसः शेते शरेण अभिहतो मया |<br>मृग रूपेण येन अहम् आश्रमात् अपवाहितः || ३-५९-२५

विकृष्य चापम् परिधाय सायकम्<br>स लील बाणेन च ताडितो मया |<br>मार्गीम् तनुम् त्यज्य च विक्लव स्वरो<br>
बभूव केयूर धरः स राक्षसः || ३-५९-२६

शर आहतेन एव तदा आर्तया गिरा<br>स्वरम् मम आलंब्य सु दूर सु श्रवम् |<br>उदाहृतम् तत् वचनम् सु दारुणम्<br>
त्वम् आगतो येन विहाय मैथिलीम् || ३-५९-२७

इति वाल्मीकि रामायणे आदि काव्ये अरण्य काण्डे एको न षष्टितमः सर्गः
undefined
undefined
undefined

तथा तु तम् समादिश्य भ्रातरम् रघुनंदनः |<br>
बबन्ध असिम् महातेजा जांबूनदमयः त्सरुम् || ३-४४-१

ततः त्रि विनतम् चापम् आदाय आत्म विभूषणम् |<br>
आबध्य च कलापौ द्वौ जगाम उदग्र विक्रमः || ३-४४-२

तम् वंचयानो राजेन्द्रम् आपतन्तम् निरीक्ष्य वै |<br>
बभूव अंतर्हितः त्रासात् पुनः संदर्शने अभवत् || ३-४४-३<br>
बद्ध असिः धनुः आदाय प्रदुद्राव यतो मृगः |

तम् स्म पश्यति रूपेण द्योतमानम् इव अग्रतः || ३-४४-४<br>
अवेक्ष्य अवेक्ष्य धावन्तम् धनुष् पाणिः महावने |<br>
अतिवृत्तम् इषोः पातात् लोभयानम् कदाचन || ३-४४-५<br>
शंकितम् तु समुद् भ्रान्तम् उत्पतन्तम् इव अंबरे |<br>
दृअश्यमानम् अदृश्यम् च वन उद्देशेषु केषुचित् || ३-४४-६<br>
चिन्न अभ्रैः इव संवीतम् शारदम् चन्द्र मण्डलम् |

मुहूर्तात् एव ददृशे मुहुर् दूरात् प्रकाशते || ३-४४-७<br>
दर्शन अदर्शनेन एव सः अपाकर्षत राघवम् |<br>
सुदूरम् आश्रमस्य अस्य मारिचो मृगताम् गतः || ३-४४-८

आसीत् क्रुद्धः तु काकुत्स्थो विवशः तेन मोहितः |<br>
अथ अवतस्थे सुश्रान्तः च्छायाम् आश्रित्य शाद्वले || ३-४४-९

स तम् उन्मादयामास मृगरूपो निशाचर |<br>
मृगैः परिवृतो अथ वन्यैः अदूरात् प्रत्यदृश्यत || ३-४४-१०

ग्रहीतु कामम् दृष्ट्वा तम् पुनः एव अभ्यधावत |<br>
तत् क्षणात् एव संत्रासात् पुनर् अंतर्हितो अभवत् || ३-४४-११

पुनर् एव ततो दूरात् वृक्ष खण्डात् विनिःसृतः |<br>
दृष्ट्वा रामो महातेजाः तम् हन्तुम् कृत निश्चयः || ३-४४-१२

भूयः तु शरम् उद्धृत्य कुपितः तत्र राघवः |<br>
सूर्य रश्मि प्रतीकाशम् ज्वलंतम् अरि मर्दनम् || ३-४४-१३<br>
संधाय सुदृढे चापे विकृष्य बलवत् बली |<br>
तम् एव मृगम् उद्दिश्य श्वसंतम् इव पन्नगम् || ३-४४-१४<br>
मुमोच ज्वलितम् दीप्तम् अस्त्रम् ब्रह्म विनिर्मितम् |

शरीरम् मृग रूपस्य विनिर्भिद्य शरोत्तमः || ३-४४-१५<br>
मारीचस्य एव हृदयम् विभेद अशनि संनिभः |

ताल मात्रम् अथ उत्प्लुत्य न्यपतत् स भृश आतुरः || ३-४४-१६<br>
व्यनदत् भैरवम् नादम् धरण्याम् अल्प जीवितः |

म्रियमाणः तु मारीचो जहौ ताम् कृत्रिमाम् तनुम् || ३-४४-१७<br>
स्मृत्वा तत् वचनम् रक्षो दध्यौ केन तु लक्ष्मणम् |<br>
इह प्रस्थापयेत् सीता ताम् शून्ये रावणे हरेत् || ३-४४-१८

स प्राप्त कालम् अज्ञाय चकार च ततः स्वरम् |<br>
सदृशम् राघवस्य एव हा सीते लक्ष्मण इति च || ३-४४-१९

तेन मर्मणि निर्विद्धम् शरेण अनुपमेन हि |<br>
मृग रूपम् तु तत् त्यक्त्वा राक्षसम् रूपम् आस्थितः || ३-४४-२०<br>
चक्रे स सुमहा कायम् मारीचो जीवितम् त्यजन् |

तम् दृष्ट्वा पतितम् भूमौ राक्षसम् भीम दर्शनम् || ३-४४-२१<br>
रामो रुधिर सिक्त अंगम् चेष्टमानम् महीतले |<br>
जगाम मनसा सीताम् लक्ष्मणस्य वचः स्मरन् || ३-४४-२२

मारीचस्य तु माय एषा पूर्व उक्तम् लक्ष्मणेन तु |<br>
तत् तदा हि अभवत् च अद्य मारीचो अयम् मया हतः || ३-४४-२३

हा सीते लक्ष्मण इति एवम् आक्रुश्य तु महा स्वनम् |<br>
ममार राक्षसः सो अयम् श्रुत्वा सीता कथम् भवेत् || ३-४४-२४<br>
लक्ष्मणः च महाबाहुः काम् अवस्थाम् गमिष्यति |<br>
इति संचिन्त्य धर्माअत्मा रामो हृष्ट तनू रुहः || ३-४४-२५

तत्र रामम् भयम् तीव्रम् आविवेश विषादजम् |<br>
राक्षसम् मृग रूपम् तम् हत्वा श्रुत्वा च तत् स्वनम् || ३-४४-२६

निहत्य पृषतम् च अन्यम् मांसम् आदाय राघवः |<br>
त्वरमाणो जनस्थानम् ससार अभिमुखः तदा || ३-४४-२७

इति वाल्मीकि रामायणे आदि काव्ये अरण्य काण्डे चतुः चत्वारिंशः सर्गः
undefined
undefined
undefined

वसतः तस्य तु सुखम् राघवस्य महात्मनः |<br>शरद् व्यपाये हेमंतऋतुर् इष्टः प्रवर्तत || ४-१६-१

स कदाचित् प्रभातायाम् शर्वर्याम् रघुनंदनः |<br>प्रययाव अभिषेकार्थम् रम्यम् गोदावरीम् नदीम् || ४-१६-२

प्रह्वः कलश हसतः तम् सीतया सह वीर्यवान् |<br>पृष्ठतो अनुव्रजन् भ्राता सौमित्रिर् इदम् अब्रवीत् || ४-१६-३

अयम् स कालः संप्राप्तः प्रियो यः ते प्रियंवद |<br>अलंकृत इव आभाति येन संवत्सरः शुभः || ४-१६-४

नीहार परुषो लोकः पृथिवी सस्य मालिनी |<br>जलानि अनुपभोग्यानि सुभगो हव्य वाहनः || ४-१६-५

नव आग्रयण पूजाभिर् अभ्यर्च्य पितृ देवताः |<br>कृत आग्रयणकाः काले सन्तो विगत कल्मषाः || ४-१६-६

प्राज्यकामा जनपदाः संपन्नतर गो रसाः |<br>विचरन्ति महीपाला यात्र अर्थम् विजिगीषवः || ४-१६-७

सेवमाने दृढम् सूर्ये दिशम् अन्तक सेविताम् |<br>विहीन तिलका इव स्त्री न उत्तरा दिक् प्रकाशते || ४-१६-८

प्रकृत्या हिम कोश आढ्यो दूर सूर्याः च सांप्रतम् |<br>यथार्थ नामा सुव्यक्तम् हिमवान् हिमवान् गिरिः || 
४-१६-९

अत्यन्त सुख संचारा मध्याह्ने स्पर्शतः सुखाः |<br>दिवसाः सुभग आदित्याअः छ्हाया सलिल दुर्भगाः || ४-१६-१०

मृदु सूर्याः सनीहाराः पटु शीताः समारुताः |<br>शून्य अरण्या हिम ध्वस्ता दिवसा भान्ति सांप्रतम् || ४-१६-११

निवृत्त आकाश शयनाः पुष्यनीता हिम अरुणाः |<br>शीता वृद्धतर आयामः त्रि यामा यान्ति सांप्रतम् || ४-१६-१२

रवि संक्रान्त सौभाग्यः तुषार अरुण मण्डलः |<br>निःश्वास अन्ध इव आदर्शाः चंद्रमा न प्रकाशते || ४-१६-१३

ज्योत्स्ना तुषार मलिना पौर्णमास्याम् न राजते |<br>सीता इव च आतप श्यामा लक्ष्यते न तु शोभते || ४-१६-१४

प्रकृत्या शीतल स्पर्शो हिम विद्धाः च सांप्रतम् |<br>प्रवाति पश्चिमो वायुः काले द्वि गुण शीतलः || ४-१६-१५

बाष्प च्छ्हन्नानि अरण्यानि यव गोधूमवंति च |<br>शोभन्ते अभ्युदिते सूर्ये नदद्भिः क्रौन्च सारसैः || ४-१६-१६

खर्जूर पुष्प आकृतिभिः शिरोभिः पूर्ण तण्डुलैः |<br>शोभन्ते किंचिद् आलंबाः शालयः कनक प्रभाः || ४-१६-१७

मयूखैः उपसर्पद्भिः हिम नीहार संवृतैः |<br>दूरम् अभ्युदितः सूर्यः शशांक इव लक्ष्यते || ४-१६-१८

अग्राह्य वीर्यः पूर्वाह्णे मध्याह्ने स्पर्शतः सुखः |<br>संरक्तः किंचिद् आपाण्डुः आतपः शोभते क्षितौ || 
४-१६-१९

अवश्याय निपातेन किंचित् प्रक्लिन्न शाद्वला |<br>वनानाम् शोभते भूमिर् निविष्ट तरुण आतपा || ४-१६-२०

स्पृशन् तु सुविपुलम् शीतम् उदकम् द्विरदः सुखम् |<br>अत्यन्त तृषितो वन्यः प्रतिसंहरते करम् || ४-१६-२१

एते हि समुपासीना विहगा जलचारिणः |<br>न अवगाहन्ति सलिलम् अप्रगल्भा इव आवहम् || ४-१६-२२

अवश्याय तमो नद्धा नीहार तमसा आवृताः |<br>प्रसुप्ता इव लक्ष्यन्ते विपुष्पा वन राजयः || ४-१६-२३

बाष्प संचन्न सलिला रुत विज्ञेय सारसाः |<br>हिमाअर्द्र वालुकैः तीरैः सरितो भान्ति सांप्रतम् || ४-१६-२४

तुषार पतनात् चैव मृदुत्वात् भास्करस्य च |<br>शैत्यात् अग अग्रस्थम् अपि प्रायेण रसवत् जलम् || ४-१६-२५

जरा जर्जरितैः पत्रैः शीर्ण केसर कर्णिकैः |<br>नाल शेषा हिम ध्वस्ता न भान्ति कमलाकराः || ४-१६-२६

अस्मिन् तु पुरुषव्याघ्र काले दुःख समन्वितः |<br>तपश्चरति धर्मात्मा त्वत् भक्त्या भरतः पुरे || ४-१६-२७

त्यक्त्वा राज्यम् च मानम् च भोगांश्च विविधान् बहून् |<br>तपस्वी नियताहारः शेते शीते महीतले || ४-१६-२८

सोऽपि वेलाम् इमाम् नूनम् अभिषेक अर्थम् उद्यतः |<br>वृतः प्रकृतिभिर् नित्यम् प्रयाति सरयूम् नदीम् || 
४-१६-२९

अत्यन्त सुख संवृद्धः सुकुमारो हिमार्दितः |<br>कथम् तु अपर रात्रेषु सरयूम् अवगाहते || ४-१६-३०

पद्मपत्रेक्षणः श्यामः श्रीमान् निरुदरो महान् |<br>धर्मज्ञः सत्यवादी च ह्री निषेधो जितेन्द्रियः || ४-१६-३१<br>
प्रियाभिभाषी मधुरो दीर्घबाहुः अरिन्दमः |<br>संत्यज्य विविधान् भोगान् आर्यम् सर्वात्मना आश्रितः || ४-१६-३२

जितः स्वर्गः तव भ्रात्रा भरतेन महात्मना |<br>वनस्थम् अपि तापस्ये यः त्वाम् अनुविधीयते || ४-१६-३३

न पित्र्यम् अनुवर्न्तन्ते मातृकम् द्विपदा इति |<br>ख्यातो लोक प्रवादो अयम् भरतेन अन्यथा कृतः || ४-१६-३४

भर्ता दशरथो यस्याः साधुः च भरतः सुतः |<br>कथम् नु सा अम्बा कैकेयी तादृशी क्रूरदर्शिनी || ४-१६-३५

इति एवम् लक्ष्मणे वाक्यम् स्नेहात् वदति धर्मिके |<br>परिवादम् जनन्यः तम् असहन् राघवो अब्रवीत् || ४-१६-३६

न ते अम्बा मध्यमा तात गर्हितव्या कथंचन |<br>ताम् एव इक्ष्वाकु नाथस्य भरतस्य कथाम् कुरु || ४-१६-३७

निश्चिता एव हि मे बुद्धिः वन वासे दृढ व्रता |<br>भरत स्नेह संतप्ता बालिशी क्रियते पुनः || ४-१६-३८

संस्मरामि अस्य वाक्यानि प्रियाणि मधुराणि च |<br>हृद्यानि अमृत कल्पानि मनः प्रह्लादानि च || ४-१६-३९

कदा हि अहम् समेष्यामि भरतेन महात्मना |<br>शत्रुघ्नेन च वीरेण त्वया च रघुनंदन || ४-१६-४०

इति एवम् विलपन् तत्र प्राप्य गोदावरीम् नदीम् |<br>चक्रे अभिषेकम् काकुत्स्थः सानुजः सह सीतया || ४-१६-४१

तर्पयित्वा अथ सलिलैः तैः पितॄन् दैवतानि च |<br>स्तुवन्ति स्म उदितम् सूर्यम् देवताअः च तथा अनघाः|| ४-१६-४२

कृताभिषेकः स रराज रामः<br>सीता द्वितीयः सह लक्ष्मणेन |<br>कृत अभिषेको तु अग राज पुत्र्या<br>रुद्रः स 
नन्दिः भगवान् इव ईशः || ४-१६-४३

एक्ष्तोल्लिंग् सेअसोन्स् इन् एपिच्स्

इति वाल्मीकि रामायणे आदि काव्ये अरण्य काण्डे षोडशः सर्गः
undefined
undefined
undefined

हत्वा तु तम् भीम बलम् विराधम् राक्षसम् वने |<br>
ततः सीताम् परिष्वज्य समाश्वास्य च वीर्यवान् || ३-५-१<br>
अब्रवीत् भ्रातरम् रामो लक्ष्मणम् दीप्त तेजसम् |

कष्टम् वनम् इदम् दुर्गम् न च स्मो वन गोचराः || ३-५-२<br>
अभिगच्छामहे शीघ्रम् शरभङ्गम् तपो धनम् |

आश्रमम् शरभन्गस्य राघवोऽभिजगाम ह || ३-५-३<br>
तस्य देव प्रभावस्य तपसा भावित आत्मनः |<br>
समीपे शरभंगस्य ददर्श महत् अद्भुतम् ||३-५-४

विभ्राजमानम् वपुषा सूर्य वैश्वानर प्रभम् |<br>
रथ प्रवरम् आरूढम् आकाशे विबुध अनुगम् || ३-५-५<br>
असंस्पृशन्तम् वसुधाम् ददर्श विबुध ईश्वरम् |<br>
संप्रभ आभरणम् देवम् विरजो अंबर धारिणम् || ३-५-६<br>
तत् विधैः एव बहुभिर् पूज्यमानम् महात्मभिः |

हरितैः वाजिभिर् युक्तम् अंतरिक्ष गतम् रथम् || ३-५-७<br>
ददर्श अदूरतः तस्य तरुण आदित्य संनिभम् |<br>
पाण्डुर अभ्र घन प्रख्यम् चन्द्र मण्डल संनिभम् || ३-५-८

अपश्यत् विमलम् छत्रम् चित्र माल्य उपशोभितम् |<br>
चामर व्यजने च अग्र्ये रुक्म दण्डे महाधने || ३-५-९<br>
गृहीते वर नारीभ्याम् धूयमाने च मूर्धनि |

गन्धर्व अमर सिद्धाः च बहवः परम ऋषयः || ३-५-१०<br>
अन्तरिक्ष गतम् देवम् गीर्भिर् अग्र्याभिर् ऐडियन् |

सह संभाषमाणे तु शरभंगेन वासवे || ३-५-११<br>
दृष्ट्वा शत क्रतुम् तत्र रामो लक्ष्मणम् अब्रवीत् |

रामोऽथ रथम् उद्दिश्य भ्रातुर् दर्शयत अद्भुतम् || ३-५-१२<br>
अर्चिष्मन्तम् श्रिया जुष्टम् अद्भुतम् पश्य लक्ष्मण |<br>
प्रतपन्तम् इव आदित्यम् अन्तरिक्ष गतम् रथम् || ३-५-१३

ये हयाः पुरु हूतस्य पुरा शक्रस्य नः श्रुताः |<br>
अन्तरिक्ष गता दिव्याः ते इमे हरयो ध्रुवम् || ३-५-१४

इमे च पुरुष व्याघ्र ये तिष्ठन्ति अभितः दिशम् |<br>
शतम् शतम् कुण्डलिनो युवानः खड्ग पाणयः || ३-५-१५<br>
विस्तीर्ण विपुल उरस्काः परिघायत बाहवः |<br>
शोणांशु वसनाः सर्वे व्याघ्र इव दुरासदाः || ३-५-१६<br>
उरो देशेषु सर्वेषाम् हारा ज्वलन संनिभाः |<br>
रूपम् बिभ्रति सौमित्रे पंच विंशति वार्षिकम् || ३-५-१७

एतद्धि किल देवानाम् वयो भवति नित्यदा |<br>
यथा इमे पुरुष व्याघ्रा दृश्यन्ते प्रिय दर्शनाः || ३-५-१८

<em>इह एव सह वैदेह्या मुहूर्तम् तिष्ठ लक्ष्मण |<br>
यावत् जानामि अहम् व्यक्तम् क एष द्युतिमान् रथे || ३-५-१९</em>

तम् एवम् उक्त्वा सौमित्रिम् इह एव स्थीयताम् इति |<br>
अभिचक्राम काकुत्स्थः शरभंग आश्रमम् प्रति || ३-५-२०

ततः समभिगच्छन्तम् प्रेक्ष्य रामम् शची पतिः |<br>
शरभंगम् अनुज्ञाप्य विबुधान् इदम् अब्रवीत् || ३-५-२१

इह उपयाति असौ रामो यावन् माम् न अभिभाषते |<br>
निष्ठाम् नयत तावत् तु ततो मा द्रष्टुम् अर्हति || ३-५-२२<br>
जितवन्तम् कृतार्थम् हि तदा अहम् अचिराद् इमम् |<br>
कर्म हि अनेन कर्तव्यम् महत् अन्यैः सुदुष्करम् || ३-५-२३

अथ वज्री तम् आमंत्र्य मानयित्वा च तापसम् |<br>
रथेन हय युक्तेन ययौ दिवम् अरिन्दमः || ३-५-२४

प्रयाते तु सहस्राक्षे राघवः सपरिच्छदः |<br>
अग्नि होत्रम् उपासीनम् शरभंगम् उपागमत् || ३-५-२५

<em>तस्य पादौ च संगृह्य रामः सीता च लक्ष्मणः |<br>
निषेदुः तद् अनुज्ञाता लब्ध वासा निमंत्रिताः || ३-५-२६</em>

ततः शक्र उपयानम् तु पर्यपृच्छत राघवः |<br>
शरभंगः च तत् सर्वम् राघवाय न्यवेदयत् || ३-५-२७

माम् एष वरदो राम ब्रह्म लोकम् निनीषति |<br>
जितम् उग्रेण तपसा दुष्प्रापम् अकृत आत्मभिः || ३-५-२८

अहम् ज्ञात्वा नर व्याघ्र वर्तमानम् अदूरतः |<br>
ब्रह्म लोकम् न गच्छामि त्वाम् अदृष्ट्वा प्रिय अतिथिम् || ३-५-२९

त्वया अहम् पुरुषव्याघ्र धार्मिकेण महत्मनाअ |<br>
समागंय गमिष्यामि त्रिदिवम् च अवरम् परम् || ३-५-३०

अक्षया नर शार्दूल जितालोका मया शुभाः |<br>
ब्राह्ंयाः च नाक पृष्ठ्याः च प्रतिगृह्णीष्व मामकान् || ३-५-३१

एवम् उक्तो नरव्याघ्रः सर्व शास्त्र विशारदः |<br>
ऋषिणा शरभंगेन राघवो वाक्यम् अब्रवीत् || ३-५-३२

अहम् एव आहरिष्यामि सर्वान् लोकान् महामुने |<br>
आवासम् तु अहम् इच्छामि प्रदिष्टम् इह कानने || ३-५-३३

राघवेण एवम् उक्तः तु शक्र तुल्य बलेन वै |<br>
शरभंगो महाप्राज्ञः पुनर् एव अब्रवीत् वचः || ३-५-३४

इह राम महातेजाः सुतीक्ष्णो नम धार्मिकः |<br>
वसति अरण्ये नियतः स ते श्रेयो विधास्यति || ३-५-३५

सुतीक्ष्णम् अभिगच्छ त्वम् शुचौ देशे तपस्विनम् |<br>
रमणीये वनोद्देशे स ते वासम् विधास्यति || ३-५-३६

इमाम् मन्दाकिनीम् राम प्रतिस्रोतम् अनुव्रज |<br>
नदीम् पुष्पोडुप वहाम् ततः तत्र गमिष्यसि || ३-५-३७

एष पन्था नरव्याघ्र मुहूर्तम् पश्य तात माम् |<br>
यावत् जहामि गात्राणि जीर्णाम् त्वचम् इव उरगः || ३-५-३८

ततो अग्निम् सु समाधाय हुत्वा च आज्येन मंत्रवित् |<br>
शरभंगो महातेजाः प्रविवेश हुताशनम् || ३-५-३९

तस्य रोमाणि केशाम् च तदा वह्निः महात्मनः |<br>
जीर्णम् त्वचम् तद् अस्थीनि यत् च मांसम् च शोणितम् || ३-५-४०

स च पावक संकाशः कुमारः समपद्यत |<br>
उत्थाय अग्निचयात् तस्मात् शरभंगो व्यरोचत || ३-५-४१

स लोकान् आहिताग्नीनाम् ऋषीणाम् च महात्मनाम् |<br>
देवानाम् च व्यतिक्रंय ब्रह्म लोकम् व्यरोहत || ३-५-४२

स पुण्य कर्मा भुवने द्विजर्षभः<br>
पितामहम् सानुचरम् ददर्श ह |<br>
पितामहः च अपि समीक्ष्य तम् द्विजम्<br>
ननन्द सुस्वागतम् इति उवाच ह || ३-५-४३

इति वाल्मीकि रामायणे आदि काव्ये अरण्य काण्डे पञ्चमः सर्गः ||
undefined
undefined
undefined

भृशम् आव्रजमानस्य तस्य अधो वाम लोचनम् |<br>प्रास्फुरत् च अस्खलत् रामो वेपथुः च अस्य जायते || ३-६०-१

उपालक्ष्य निमित्तानि सो अशुभानि मुहुर् मुहुः |<br>अपि क्षेमम् तु सीताया इति वै व्याजहार ह || ३-६०-२

त्वरमाणो जगाम अथ सीता दर्शन लालसः |<br>शून्यम् आवसथम् दृष्ट्वा बभूव उद्विग्न मानसः || ३-६०-३

उद् भ्रमन् इव वेगेन विक्षिपन् रघु नन्दनः |<br>तत्र तत्र उटज स्थानम् अभिवीक्ष्य समंततः || ३-६०-४<br>ददर्श 
पर्ण शालाम् च सीतया रहिताम् तदा |<br>श्रिया विरहिताम् ध्वस्ताम् हेमन्ते पद्मिनीम् इव || ३-६०-५

रुदन्तम् इव वृक्षैः च ग्लान पुष्प मृग द्विजम् |<br>श्रिया विहीनम् विध्वस्तम् संत्यक्त वन दैवतैः || ३-६०-६<br>
विप्रकीर्ण अजिन कुशम् विप्रविद्ध बृसी कटम् |<br>दृष्ट्वा शून्य उटज स्थानम् विललाप पुनः पुनः || ३-६०-७

हृता मृता वा नष्टा वा भक्षिता वा भविष्यति |<br>निलीना अपि अथवा भीरुः अथवा वनम् आश्रिता || ३-६०-८

गता विचेतुम् पुष्पाणि फलानि अपि च वा पुनः |<br>अथवा पद्मिनीम् याता जल अर्थम् वा नदीम् गता || ३-६०-९

यत्नात् मृगयमाणः तु न आससाद वने प्रियाम् |<br>शोक रक्त ईक्षणः श्रीमान् उन्मत्त इव लक्ष्यते || ३-६०-१०

वृक्षात् वृक्षम् प्रधावन् स गिरीम् च अपि नदी नदम् |<br>बभ्राम विलपन् रामः शोक पंक अर्णव प्लुतः || ३-६०-११

अस्ति कच्चित् त्वया दृष्टा सा कदम्ब प्रिया प्रिया |<br>कदम्ब यदि जानीषे शंस सीताम् शुभ आननाम् || ३-६०-१२

स्निग्ध पल्लव संकाशाम् पीत कौशेय वासिनीम् |<br>शंसस्व यदि सा दृष्टा बिल्व बिल्व उपम स्तनी || ३-६०-१३

अथवा अर्जुन शंस त्वम् प्रियाम् ताम् अर्जुन प्रियाम् |<br>जनकस्य सुता तन्वी यदि जीवति वा न वा || ३-६०-१४

ककुभः ककुभ ऊरुम् ताम् व्यक्तम् जानाति मैथिलीम् |<br>लता पल्लव पुष्प आढ्यो भाति हि एष वनस्पतिः || ३-६०-१५

भ्रमरैर् उपगीतः च यथा द्रुम वरो हि असि |<br>एष व्यक्तम् विजानाति तिलकः तिलक प्रियाम् || ३-६०-१६

अशोक शोक अपनुद शोक उपहत चेतनम् |<br>त्वन् नामानम् कुरु क्षिप्रम् प्रिया संदर्शनेन माम् || ३-६०-१७

यदि ताल त्वया दृष्टा पक्व ताल फल स्तनी |<br>कथयस्व वरारोहाम् कारुण्यम् यदि ते मयि || ३-६०-१८

यदि दृष्टा त्वया सीता जम्बो जांबूनद सम प्रभा |<br>प्रियाम् यदि विजानासि निःशंक कथयस्व मे || ३-६०-१९

ओर्

अहो त्वम् कर्णिकार अद्य पुष्पितः शोभसे भृशम् |<br>कर्णिकार प्रियाम् साध्वीम् शंस दृष्टा यदि प्रिया || 
३-६०-२०

चूत नीप महा सालान् पनसान् कुरवान् धवान् |<br>दाडिमान् अपि तान् गत्वा दृष्ट्वा रामो महायशाः || ३-६०-२१<br>
बकुलान् अथ पुन्नागान् च चंदनान्केतकान् तथा |<br>पृच्छन् रामो वने भ्रान्त उन्मत्त इव लक्ष्यते || ३-६०-२२

अथवा मृग शाब अक्षीम् मृग जानासि मैथिलीम् |<br>मृग विप्रेक्षणी कांता मृगीभिः सहिता भवेत् || ३-६०-२३

गज सा गज नासोरुः यदि दृष्टा त्वया भवेत् |<br>ताम् मन्ये विदिताम् तुभ्यम् आख्याहि वर वारण || ३-६०-२४

शार्दूल यदि सा दृष्टा प्रिया चंद्र निभ आनना |<br>मैथिली मम विस्रब्धम् कथयस्व न ते भयम् || ३-६०-२५

किम् धावसि प्रिये नूनम् दृष्टा असि कमल ईक्षणे |<br>वृक्षेण आच्चाद्य च आत्मानम् किम् माम् न प्रतिभाषसे 
|| ३-६०-२६

तिष्ठ तिष्ठ वरारोहे न ते अस्ति करुणा मयि |<br>न अत्यर्थम् हास्य शीला असि किम् अर्थम् माम् उपेक्षसे || 
३-६०-२७

पीत कौशेयकेन असि सूचिता वर वर्णिनि |<br>धावन्ति अपि मया दृष्टा तिष्ठ यदि अस्ति सौहृदम् || ३-६०-२८

न एव सा नूनम् अथवा हिंसिता चारु हासिनी |<br>कृच्छ्रम् प्राप्तम् न माम् नूनम् यथा उपेक्षितुम् अर्हति 
|| ३-६०-२९

व्यक्तम् सा भक्षिता बाला राक्षसैः पिशित अशनैः |<br>विभज्य अंगानि सर्वाणि मया विरहिता प्रिया || ३-६०-३०

नूनम् तत् शुभ दंत ओष्ठम् सुनासम् शुभ कुण्डलम् |<br>पूर्ण चंद्र निभम् ग्रस्तम् मुखम् निष्प्रभताम् गतम् 
|| ३-६०-३१

सा हि चंपक वर्ण आभा ग्रीवा ग्रैवेयक उचिता |<br>कोमला विलपन्त्याः तु कान्ताया भक्षिता शुभा || ३-६०-३२

नूनम् विक्षिप्यमाणौ तौ बाहू पल्लव कोमलौ |<br>भक्षितौ वेपमान अग्रौ स हस्त आभरण अंगदौ || ३-६०-३३

मया विरहिता बाला रक्षसाम् भक्षणाय वै |<br>सार्थेन इव परित्यक्ता भक्षिता बहु बांधवा || ३-६०-३४

हा लक्ष्मण महाबाहो पश्यसे त्वम् प्रियाम् क्वचित् |<br>हा प्रिये क्व गता भद्रे हा सीते इति पुनः पुनः 
|| ३-६०-३५

इति एवम् विलपन् रामः परिधावन् वनात् वनम् |<br>क्वचित् उद् भ्रमते वेगात् क्वचित् विभ्रमते बलात् || ३-६०-३६<br>
क्वचित् मत्त इव आभाति कांता अन्वेषण तत्परः |

स वनानि नदीः शैलान् गिरि प्रस्रवणानि च |<br>काननानि च वेगेन भ्रमति अपरिसंस्थितः || ३-६०-३७

तदा स गत्वा विपुलम् महत् वनम्<br>परीत्य सर्वम् तु अथ मैथिलीम् प्रति |<br>अनिष्ठित आशः स चकार मार्गणे<br>
पुनः प्रियायाः परमम् परिश्रमम् || ३-६०-३८

इति वाल्मीकि रामायणे आदि काव्ये अरण्य काण्डे षष्टितमः सर्गः
undefined
undefined
undefined

तया परुषम् उक्तः तु कुपितो राघव अनुजः |<br>स विकांक्षन् भृशम् रामम् प्रतस्थे न चिरात् इव || ३-४६-१

तदा आसाद्य दशग्रीवः क्षिप्रम् अंतरम् आस्थितः |<br>अभिचक्राम वैदेहीम् परिव्राजक रूप धृक् || ३-४६-२

श्लक्ष्ण काषाय संवीतः शिखी चत्री उपानही |<br>वामे च अंसे अवसज्य अथ शुभे यष्टि कमण्डलू || ३-४६-३<br>परिव्राजक 
रूपेण वैदेहीम् अन्ववर्तत |

ताम् आससाद अतिबलो भ्रातृभ्याम् रहिताम् वने || ३-४६-४<br>रहिताम् सूर्य चन्द्राभ्याम् संध्याम् इव महत् 
तमः |

ताम् अपश्यत् ततो बालाम् राज पुत्रीम् यशस्विनीम् || ३-४६-५<br>रोहिणीम् शशिना हीनाम् ग्रहवत् भृश दारुणः 
|

तम् उग्रम् पाप कर्माणम् जनस्थान गता द्रुमाः || ३-४६-६<br>संदृश्य न प्रकंपन्ते न प्रवाति च मारुतः |

शीघ्र स्रोताः च तम् दृष्ट्वा वीक्षंतम् रक्त लोचनम् || ३-४६-७<br>स्तिमितम् गंतुम् आरेभे भयात् गोदावरी 
नदी |

रामस्य तु अंतरम् प्रेप्सुः दशग्रीवः तत् अंतरे || ३-४६-८<br>उपतस्थे च वैदेहीम् भिक्षु रूपेण रावणः |

अभव्यो भव्य रूपेण भर्तारम् अनुशोचतीम् || ३-४६-९<br>अभ्यवर्तत वैदेहीम् चित्राम् इव शनैश्चरः |

सहसा भव्य रूपेण तृणैः कूप इव आवृतः || ३-४६-१०<br>अतिष्ठत् प्रेक्ष्य वैदेहीम् राम पत्नीम् यशस्विनीम् 
|

तिष्टन् संप्रेक्ष्य च तदा पत्नीम् रामस्य रावण || ३-४६-११<br>शुभाम् रुचिर दन्त ओष्ठीम् पूर्ण चन्द्र निभ 
आननाम् |<br>आसीनाम् पर्णशालायाम् बाष्प शोक अभिपीडिताम् || ३-४६-१२<br>स ताम् पद्म पलाश अक्षीम् पीत कौशेय 
वासिनीम् |<br>अभ्यगच्छत वैदेहीम् हृष्ट चेता निशा चरः || ३-४६-१३

दृष्ट्वा काम शर आविद्धो ब्रह्म घोषम् उदीरयन् |<br>अब्रवीत् प्रश्रितम् वाक्यम् रहिते राक्षस अधिपः || 
३-४६-१४

ताम् उत्तमाम् त्रिलोकानाम् पद्म हीनाम् इव श्रियम् |<br>विभ्राजमानाम् वपुषा रावणः प्रशशंस ह || ३-४६-१५

का त्वम् कांचन वर्ण आभे पीत कौशेय वासिनि |<br>कमलानाम् शुभाम् मालाम् पद्मिनी इव च बिभ्रती || ३-४६-१६

ह्रीः श्रीः कीर्तिः शुभा लक्ष्मीः अप्सरा वा शुभ आनने |<br>भूतिर् वा त्वम् वराअरोहे रतिर् वा स्वैर चारिणी 
|| ३-४६-१७

समाः शिखरिणः स्निग्धाः पाण्डुरा दशनाः तव |<br>विशाले विमले नेत्रे रक्तान्ते कृष्ण तारके || ३-४६-१८

विशालम् जघनम् पीनम् ऊरू करि कर उपमौ |<br>एतौ उपचितौ वृत्तौ संहतौ संप्रगल्भितौ || ३-४६-१९<br>पीन उन्नत 
मुखौ कान्तौ स्निग्ध ताल फल उपमौ |<br>मणि प्रवेक आभरणौ रुचिरौ ते पयो धरौ || ३-४६-२०

चारु स्मिते चारु दति चारु नेत्रे विलासिनि |<br>मनो हरसि मे रामे नदी कूलम् इव अंभसा || ३-४६-२१<br>करान्तमित 
मध्या असि सुकेशी संहत स्तनी |

न एव देवी न गन्धर्वी न यक्षी न च किंनरी || ३-४६-२२<br>न एवम् रूपा मया नारी दृष्ट पूर्वा मही तले |

रूपम् अग्र्यम् च लोकेषु सौकुमार्यम् वयः च ते || ३-४६-२३<br>इह वासः च कांतारे चित्तम् उन्मथयन्ति मे |

सा प्रतिक्राम भद्रम् ते न त्वम् वस्तुम् इह अर्हसि || ३-४६-२४<br>राक्षसानाम् अयम् वासो घोराणाम् काम रूपिणाम् 
|

प्रासाद अग्राणि रम्याणि नगर उपवनानि च || ३-४६-२५<br>संपन्नानि सुगन्धीनि युक्तानि आचरितुम् त्वया |

वरम् माल्यम् वरम् गंधम् वरम् वस्त्रम् च शोभने || ३-४६-२६<br>भर्तारम् च वरम् मन्ये त्वत् युक्तम् असितेक्षणे 
|

का त्वम् भवसि रुद्राणाम् मरुताम् वा शुचिस्मिते || ३-४६-२७<br>वसूनाम् वा वराअरोहे देवता प्रतिभासि मे 
|

न इह गच्छंति गंधर्वा न देवा न च किन्नराः || ३-४६-२८<br>राक्षसानाम् अयम् वासः कथम् तु त्वम् इह आगता |

इह शाखामृगाः सिंहा द्वीपि व्याघ्र मृगाः तथा || ३-४६-२९<br>ऋक्षाः तरक्षवः कंकाः कथम् तेभ्यो न बिभ्यसे 
|

मद अन्वितानाम् घोराणाम् कुंजराणाम् तरस्विनाम् || ३-४६-३०<br>कथम् एका महारण्ये न बिभेषि वराअनने |

का असि कस्य कुतः च त्वम् किम् निमित्तम् च दण्डकान् || ३-४६-३१<br>एका चरसि कल्याणि घोरान् राक्षस सेवितान् 
|

इति प्रशस्ता वैदेही रावणेन दुरात्मना - महात्मना- || ३-४६-३२<br>द्विजाति वेषेण हि तम् दृष्ट्वा रावणम् 
आगतम् |<br>सर्वैः अतिथि सत्कारैः पूजयामास मैथिली || ३-४६-३३

उपानीय आसनम् पूर्वम् पाद्येन अभिनिमंत्र्य च |<br>अब्रवीत् सिद्धम् इति एव तदा तम् सौम्य दर्शनम् || ३-४६-३४

द्विजाति वेषेण समीक्ष्य मैथिली<br>तम् आगतम् पात्र कुसुंभ धारिणम् |<br>अशक्यम् उद्द्वेष्टुम् उपाय दर्शनान्<br>
न्यमंत्रयत् ब्राह्मणवत् यथा आगतम् || ३-४६-३५

इयम् बृसी ब्राह्मण कामम् आस्यताम्<br>इदम् च पाद्यम् प्रतिगृह्यताम् इति |<br>इदम् च सिद्धम् वन जातम् 
उत्तमम्<br>त्वत् अर्थम् अव्यग्रम् इह उपभुज्यताम् ३-४६-३६

निमंत्र्यमाणः प्रतिपूर्ण भाषिणीम्<br>नरेन्द्र पत्नीम् प्रसमीक्ष्य मैथिलीम् |<br>प्रसह्य तस्या हरणे धृढम् 
मनः<br>समर्पयामास आत्म वधाय रावणः || ३-४६-३७

ततः सुवेषम् मृगया गतम् पतिम्<br>प्रतीक्षमाणा सह लक्ष्मणम् तदा |<br>निरीक्षमाणा हरितम् ददर्श तत्<br>महद् 
वनम् न एव तु राम लक्ष्मणौ || ३-४६-३८

इति वाल्मीकि रामायणे आदि काव्ये अरण्य काण्डे षट् चत्वारिन्शः सर्गः
undefined
undefined
undefined

रामः प्रेक्ष्य तु तम् गृध्रम् भुवि रौद्रेण पातितम् |<br>सौमित्रिम् मित्र संपन्नम् इदम् वचनम् अब्रवीत् 
|| ३-६८-१

मम अयम् नूनम् अर्थेषु यतमानो विहंगमः |<br>राक्षसेन हतः संख्ये प्राणान् त्यजति मत् कृते || ३-६८-२

अति खिन्नः शरीरे अस्मिन् प्राणो लक्ष्मण विद्यते |<br>तथा स्वर विहीनो अयम् विक्लवम् समुदीक्षते || ३-६८-३

जटायो यदि शक्नोषि वाक्यम् व्याहरितुम् पुनः |<br>सीताम् आख्याहि भद्रम् ते वधम् आख्याहि च आत्मनः || ३-६८-४

किम् निमित्तो जहार आर्याम् रावणः तस्य किम् मया |<br>अपराधम् तु यम् दृष्ट्वा रावणेन हृता प्रिया || ३-६८-५

कथम् तत् चन्द्र संकाशम् मुखम् आसीत् मनोहरम् |<br>सीतया कानि च उक्तानि तस्मिन् काले द्विजोत्तम || ३-६८-६

कथम् वीर्यः कथम् रूपः किम् कर्मा स च राक्षसः |<br>क्व च अस्य भवनम् तात ब्रूहि मे परिपृच्छतः || ३-६८-७

तम् उद्वीक्ष्य सः धर्मात्मा विलपन्तम् अनाथवत् |<br>वाचा विक्लवया रामम् इदम् वचनम् अब्रवीत् || ३-६८-८

सा हृता राक्षसेन्द्रेण रावणेन दुरात्मना |<br>मायाम् आस्थाय विपुलाम् वात दुर्दिन संकुलाम् || ३-६८-९

परिक्लांतस्य मे तात पक्षौ चित्त्वा निशाचरः |<br>सीताम् आदाय वैदेहीम् प्रयातो दक्षिणा मुखः || ३-६८-१०

उपरुध्यन्ति मे प्राणा दृष्टिर् भ्रमति राघव |<br>पश्यामि वृक्षान् सौवर्णान् उशीर कृत मूर्धजान् || ३-६८-११

येन याति मुहूर्तेन सीताम् आदाय रावणः |<br>विप्रनष्टम् धनम् क्षिप्रम् तत् स्वामि प्रतिपद्यते || ३-६८-१२<br>
विन्दो नाम मुहूर्तो असौ स च काकुत्स्थ न अबुधत् |

त्वत् प्रियाम् जानकीम् हृत्वा रावणो राक्षसेश्वर |<br>झषवत् बडिशम् गृह्य क्षिप्रम् एव विनश्यति || ३-६८-१३

न च त्वया व्यथा कार्या जनकस्य सुताम् प्रति |<br>वैदेह्या रंस्यसे क्षिप्रम् हत्वा तम् रणमूर्धनि || ३-६८-१४

असंमूढस्य गृध्रस्य रामम् प्रति अनुभाषतः |<br>आस्यात् सुस्राव रुधिरम् म्रियमाणस्य स अमिषम् || ३-६८-१५

पुत्रो विश्रवसः साक्षात् भ्राता वैश्रवणस्य च |<br>इति उक्त्वा दुर्लभान् प्राणान् मुमोच पतगेश्वरः || 
३-६८-१६

ब्रूहि ब्रूहि इति रामस्य ब्रुवाणस्य कृतांजलेः |<br>त्यक्त्वा शरीरम् गृध्रस्य जग्मुः प्राणा विहायसम् 
|| ३-६८-१७

स निक्षिप्य शिरो भूमौ प्रसार्य चरणौ तदा |<br>विक्षिप्य च शरीरम् स्वम् पपात धरणी तले || ३-६८-१८

तम् गृध्रम् प्रेक्ष्य ताम्र अक्षम् गत असुम् अचलोपमम् |<br>रामः सु बहुभिः दुह्खैः दीनः सौमित्रिम् अब्रवीत् 
|| ३-६८-१९

बहूनि रक्षसाम् वासे वर्षाणि वसता सुखम् |<br>अनेन दण्डकारण्ये विशीर्णम् इह पक्षिणा || ३-६८-२०

अनेक वार्षिको यः तु चिर काल समुत्थितः |<br>सो अयम् अद्य हतः शेते कालो हि दुर्अतिक्रमः || ३-६८-२१

पश्य लक्ष्मण गृध्रो अयम् उपकारी हतः च मे |<br>सीताम् अभ्यवपन्नो हि रावणेन बलीयसा || ३-६८-२२

गृध्र राज्यम् परित्यज्य पितृ पैतामहम् महत् |<br>मम हेतोः अयम् प्राणान् मुमोच पतगेश्वरः || ३-६८-२३

सर्वत्र खलु दृश्यन्ते साधवो धर्म चारिणः |<br>शूराः शरण्याः सौमित्रे तिर्यक् योनि गतेषु अपि || ३-६८-२४

सीता हरणजं दुःखम् न मे सौम्य तथा गतम् |<br>यथा विनाशो गृध्रस्य मत् कृते च परंतप || ३-६८-२५

राजा दशरथः श्रीमान् यथा मम मया यशाः |<br>पूजनीयः च मान्यः च तथा अयम् पतगेश्वरः || ३-६८-२६

सौमित्रे हर काष्ठानि निर्मथिष्यामि पावकम् |<br>गृध्र राजम् दिधक्षामि मत् कृते निधनम् गतम् || ३-६८-२७

नाथम् पतग लोकस्य चिताम् आरोपयामि अहम् |<br>इमम् धक्ष्यामि सौमित्रे हतम् रौद्रेण रक्षसा || ३-६८-२८

या गतिः यज्ञ शीलानाम् आहित अग्नेः च या गतिः |<br>अ पर आवर्तिनाम् या च या च भूमि प्रदायिनाम् || ३-६८-२९<br>
मया त्वम् समनुज्ञातो गच्छ लोकान् अनुत्तमान् |<br>गृध्र राज महा सत्त्व संस्कृतः च मया व्रज || ३-६८-३०

एवम् उक्त्वा चिताम् दीप्ताम् आरोप्य पतगेश्वरम् |<br>ददाह रामो धर्मात्मा स्व बन्धुम् इव दुःखितः || ३-६८-३१

रामो अथ सह सौमित्रिः वनम् यात्वा स वीर्यवान् |<br>स्थूलान् हत्वा महा रोहीन् अनु तस्तार तम् द्विजम् || 
३-६८-३२

रोहि मांसानि च उद्धृत्य पेशी कृत्वा महायशाः |<br>शकुनाय ददौ रामो रम्ये हरित शाद्वले || ३-६८-३३

यत् तत् प्रेतस्य मर्त्यस्य कथयन्ति द्विजातयः |<br>तत् स्वर्ग गमनम् पित्र्यम् क्षिप्रम् रामो जजाप ह || 
३-६८-३४

ततो गोदावरीम् गत्वा नदीम् नर वर आत्मजौ |<br>उदकम् चक्रतुः तस्मै गृध्र राजाय तौ उभौ || ३-६८-३५

शास्त्र दृष्टेन विधिना जले गृधाय राघवौ |<br>स्नात्वा तौ गृध्र राजाय उदकम् चक्रुः तदा || ३-६८-३६

स गृध्र राजः कृतवान् यशस्करम्<br>सु दुष्करम् कर्म रणे निपातितः |<br>महर्षि कल्पेन च संस्कृतः तदा<br>
जगाम पुण्याम् गतिम् आत्मनः शुभाम् || ३-६८-३७

कृतोदकौ तौ अपि पक्षि सत्तमे<br>स्थिराम् च बुद्धिम् प्रणिधाय जग्मुतुः |<br>प्रवेश्य सीता अधिगमने ततो 
मनो<br>वनम् सुरेन्द्रौ इव विष्णु वासवौ || ३-६८-३८

इति वाल्मीकि रामायणे आदि काव्ये अरण्य काण्डे अष्ट षष्टितमः सर्गः
undefined
undefined
undefined

आर्तस्वरम् तु तम् भर्तुः विज्ञाय सदृशम् वने |<br>उवाच लक्ष्मणम् सीता गच्छ जानीहि राघवम् || ३-४५-१

न हि मे जीवितम् स्थाने हृदयम् वा अवतिष्ठते |<br>क्रोशतः परम आर्तस्य श्रुतः शब्दो मया भृशम् || ३-४५-२<br>
आक्रन्दमानम् तु वने भ्रातरम् त्रातुम् अर्हसि |

तम् क्षिप्रम् अभिधाव त्वम् भ्रातरम् शरण एषिणम् || ३-४५-३<br>रक्षसाम् वशम् आपन्नम् सिंहानाम् इव गोवृषम् 
|

न जगाम तथा उक्तः तु भ्रातुः आज्ञाय शासनम् || ३-४५-४<br>तम् उवाच ततः तत्र क्षुभिता जनक आत्मजा |

सौमित्रे मित्र रूपेण भ्रातुः त्वम् असि शत्रुवत् || ३-४५-५<br>यः त्वम् अस्याम् अवस्थायाम् भ्रातरम् न 
अभिपद्यसे |

इच्छसि त्वम् विनश्यन्तम् रामम् लक्ष्मण मत् कृते || ३-४५-६<br>लोभात् तु मत् कृतम् नूनम् न अनुगच्छसि राघवम् 
|

व्यसनम् ते प्रियम् मन्ये स्नेहो भ्रातरि न अस्ति ते || ३-४५-७<br>तेन तिष्ठसि विस्रब्धः तम् अपश्यन् महाद्युतिम् 
|

किम् हि संशयम् आपन्ने तस्मिन् इह मया भवेत् || ३-४५-८<br>कर्तव्यम् इह तिष्ठन्त्या यत् प्रधानः त्वम् आगतः 
|

एवम् ब्रुवाणम् वैदेहीम् बाष्प शोक समन्वितम् || ३-४५-९<br>अब्रवीत् लक्ष्मणः त्रस्ताम् सीताम् मृग वधूम् 
इव |

पन्नग असुर गन्धर्व देव दानव राक्षसैः || ३-४५-१०<br>अशक्यः तव वैदेही भर्ता जेतुम् न संशयः |

देवि देव मनुष्येषु गन्धर्वेषु पतत्रिषु || ३-४५-११<br>राक्षसेषु पिशाचेषु किन्नरेषु मृगेषु च |<br>दानवेषु 
च घोरेषु न स विद्येत शोभने || ३-४५-१२<br>यो रामम् प्रतियुध्येत समरे वासव उपमम् |

अवध्यः समरे रामो न एवम् त्वम् वक्तुम् अर्हसि || ३-४५-१३<br>न त्वाम् अस्मिन् वने हातुम् उत्सहे राघवम् 
विना |

अनिवार्यम् बलम् तस्य बलैः बलवताम् अपि || ३-४५-१४<br>त्रिभिः लोकैः समुदितैः स ईश्वरैः स अमरैः अपि |

हृदयम् निर्वृतम् ते अस्तु संतापः त्यज्यताम् तव || ३-४५-१५<br>आगमिष्यति ते भर्ता शीघ्रम् हत्वा मृगोत्तमम् 
|

न सस् तस्य स्वरो व्यक्तम् न कश्चित् अपि दैवतः || ३-४५-१६<br>गन्धर्व नगर प्रख्या माया तस्य च रक्षसः |

न्यास भूता असि वैदेहि न्यस्ता मयि महात्मना || ३-४५-१७<br>रामेण त्वम् वरारोहे न त्वाम् त्यक्तुम् इह उत्सहे 
|

कृत वैराः च कल्याणि वयम् एतैः निशाचरैः || ३-४५-१८<br>खरस्य निधने देवि जनस्थान वधम् प्रति |

राक्षसा विविधा वाचो व्यवहरन्ति महावने || ३-४५-१९<br>हिंसा विहारा वैदेहि न चिन्तयितुम् अर्हसि |

लक्ष्मणेन एवम् उक्ता तु क्रुद्धा संरक्त लोचना || ३-४५-२०<br>अब्रवीत् परुषम् वाक्यम् लक्ष्मणम् सत्य वादिनम् 
|

अनार्य करुणारंभ नृशंस कुल पांसन || ३-४५-२१<br>अहम् तव प्रियम् मन्ये रामस्य व्यसनम् महत् |

रामस्य व्यसन्म् दृष्ट्वा तेन एतानि प्रभाषसे || ३-४५-२२<br>न एव चित्रम् सपत्नेषु पापम् लक्ष्मण यत् भवेत् 
|<br>त्वत् विधेषु नृशंसेषु नित्यम् प्रच्छन्न चारिषु || ३-४५-२३

सुदुष्टः त्वम् वने रामम् एकम् एको अनुगच्छसि |<br>मम हेतोः प्रतिच्छन्नः प्रयुक्तो भरतेन वा || ३-४५-२४

तत् न सिद्ध्यति सौमित्रे तव अपि भरतस्य वा |<br>कथम् इंदीवर श्यामम् रामम् पद्म निभेक्षणम् || ३-४५-२५<br>
उपसंश्रित्य भर्तारम् कामयेयम् पृथक् जनम् |

समक्षम् तव सौमित्रे प्राणान् त्यक्ष्यामि असंशयम् || ४-५-२६<br>रामम् विना क्षणम् अपि न एव जीवामि भू तले 
|

इति उक्तः परुषम् वाक्यम् सीतया रोमहर्षणम् || ३-४५-२७<br>अब्रवीत् लक्ष्मणः सीताम् प्रांजलिः विजितेन्द्रियः 
|

उत्तरम् न उत्सहे वक्तुम् दैवतम् भवती मम || ३-४५-२८<br>वाक्यम् अप्रतिरूपम् तु न चित्रम् स्त्रीषु मैथिलि 
|<br>स्वभावः तु एष नारीणाम् एषु लोकेषु दृश्यते || ३-४५-२९

विमुक्त धर्माः चपलाः तीक्ष्णा भेदकराः स्त्रियः |<br>न सहे हि ईदृशम् वाक्यम् वैदेही जनक आत्मजे || ३-४५-३०<br>
श्रोत्रयोः उभयोः मध्ये तप्त नाराच सन्निभम् |

उपशृण्वंतु मे सर्वे साक्षिनो हि वनेचराः || ३-४५-३१<br>न्याय वादी यथा वाक्यम् उक्तो अहम् परुषम् त्वया 
|

धिक् त्वाम् अद्य प्रणश्यन्तीम् यन् माम् एवम् विशंकसे || ३-४५-३२<br>स्त्रीत्वात् दुष्ट स्वभावेन गुरु 
वाक्ये व्यवस्थितम् |

गमिष्ये यत्र काकुत्स्थः स्वस्ति ते अस्तु वरानने || ३-४५-३३<br>रक्षन्तु त्वाम् विशालाक्षि समग्रा वन देवताः 
|

निमित्तानि हि घोराणि यानि प्रादुर्भवन्ति मे |<br>अपि त्वाम् सह रामेण पश्येयम् पुनरागतः || ३-४५-३४

लक्ष्मणेन एवम् उक्ता तु रुदती जनकाअत्मजा |<br>प्रत्युवाच ततो वाक्यम् तीव्रम् बाष्प परिप्लुता || ३-४५-३५

गोदावरीम् प्रवेक्ष्यामि हीना रामेण लक्ष्मण |<br>आबन्धिष्ये अथवा त्यक्ष्ये विषमे देहम् आत्मनः || ३-४५-३६

पिबामि वा विषम् तीक्ष्णम् प्रवेक्ष्यामि हुताशनम् |<br>न तु अहम् राघवात् अन्यम् कदाअपि पुरुषम् स्पृशे 
|| ३-४५-३७

इति लक्ष्मणम् आश्रुत्य सीता दुह्ख समन्विता |<br>पाणिभ्याम् रुदती दुह्खाद् उदरम् प्रजघान ह || ३-४५-३८

ताम् आर्त रूपाम् विमना रुदन्तीम्<br>सौमित्रिः आलोक्य विशाल नेत्राम् |<br>आश्वासयामास न चैव भर्तुः<br>
तम् भ्रातरम् किंचित् उवाच सीता || ३-४५-३९

ततः तु सीताम् अभिवाद्य लक्ष्मणः<br>कृत अन्जलिः किंचिद् अभिप्रणम्य |<br>अवेक्षमाणो बहुशः स मैथिलीम्<br>
जगाम रामस्य समीपम् आत्मवान् || ३-४५-४०

इति वाल्मीकि रामायणे आदि काव्ये अरण्य काण्डे पंच चत्वारिंशः सर्गः/font
undefined
undefined
undefined

सीताया वचनम् श्रुत्वा दशग्रीवः प्रतापवान् |<br>हस्ते हस्तम् समाहत्य चकार सुमहत् वपुः || ३-४९-१

स मैथिलीम् पुनः वाक्यम् बभाषे वाक्य कोविदः |<br>न उन्मत्तया श्रुतौ मन्ये मम वीर्य पराक्रमौ || ३-४९-२

उद् वहेयम् भुजाभ्याम् तु मेदिनीम् अंबरे स्थितः |<br>आपिबेयम् समुद्रम् च मृत्युम् हन्याम् रणे स्थितः 
|| ३-४९-३

अर्कम् तुंद्याम् शरैः तीक्ष्णैर् विभिंद्याम् हि महीतलम् |<br>काम रूपिणम् उन्मत्ते पश्य माम् कामदम् पतिम् 
|| ३-४९-४

एवम् उक्तवतः तस्य रावणस्य शिखि प्रभे |<br>क्रुद्धस्य हरि पर्यन्ते रक्ते नेत्रे बभूवतुः || ३-४९-५

सद्यः सौम्यम् परित्यज्य तीक्ष्ण रूपम् स रावणः |<br>स्वम् रूपम् काल रूप आभम् भेजे वैश्रवण अनुजः || ३-४९-६

संरक्त नयनः श्रीमान् तप्त कांचन भूषणः |<br>क्रोधेन महता आविष्टो नील जीमूत सन्निभः || ३-४९-७<br>दश आस्यो 
विंशति भुजो बभूव क्षणदा चरः |

स परिव्राजक च्छद्म महाकायो विहाय तत् || ३-४९-८<br>प्रतिपेदे स्वकम् रूपम् रावणो राक्षस अधिपः |<br>रक्त 
अंबर धरः तस्थौ स्त्री रत्नम् प्रेक्ष्य मैथिलीम् || ३-४९-९

स ताम् असित केश अन्ताम् भास्करस्य प्रभाम् इव |<br>वसन आभरण उपेताम् मैथिलीम् रावणो अब्रवीत् || ३-४९-१०

त्रिषु लोकेषु विख्यातम् यदि भर्तारम् इच्छसि |<br>माम् आश्रय वरारोहे तव अहम् सदृशः पतिः || ३-४९-११

माम् भजस्व चिराय त्वम् अहम् श्लाघ्यः पतिः तव |<br>न एव च अहम् क्वचित् भद्रे करिष्ये तव विप्रियम् || 
३-४९-१२<br>त्यज्यताम् मानुषो भावो मयि भावः प्रणीयताम् |

राज्यात् च्युतम् असिद्ध अर्थम् रामम् परिमित आयुषम् || ३-४९-१३<br>कैः गुणैः अनुरक्ता असि मूढे पण्डित 
मानिनि |<br>यः स्त्रिया वचनात् राज्यम् विहाय ससुहृत् जनम् || ३-४९-१४<br>अस्मिन् व्याल अनुचरिते वने वसति 
दुर्मतिः |

इति उक्त्वा मैथिलीम् वाक्यम् प्रिय अर्हाम् प्रिय वादिनीम् || ३-४९-१५<br>अभिगम्य सुदुष्ट आत्मा राक्षसः 
काम मोहितः |<br>जग्राह रावणः सीताम् बुधः खे रोहिणीम् इव || ३-४९-१६

वामेन सीताम् पद्माक्षीम् मूर्धजेषु करेण सः |<br>ऊर्वोः तु दक्षिणेन एव परिजग्राह पाणिना || ३-४९-१७

तम् दृष्ट्वा गिरि शृंग आभम् तीक्ष्ण दंष्ट्रम् महा भुजम् |<br>प्राद्रवन् मृत्यु संकाशम् भय आर्ता वन देवताः 
|| ३-४९-१८

स च मायामयो दिव्यः खर युक्तः खर स्वनः |<br>प्रत्यदृश्यत हेमांगो रावणस्य महारथः || ३-४९-१९

ततः ताम् परुषैः वाक्यैः अभितर्ज्य महास्वनः |<br>अंकेन आदाय वैदेहीम् रथम् आरोपयत् तदा || ३-४९-२०

सा गृहीता अतिचुक्रोश रावणेन यशस्विनी |<br>रामा इति सीता दुःख आर्ता रामम् दूरम् गतम् वने || ३-४९-२१

ताम् अकामाम् स काम आर्तः पन्नग इन्द्र वधूम् इव |<br>विवेष्टमानाम् आदाय उत्पपात अथ रावणः || ३-४९-२२

ततः सा राक्षसेन्द्रेण ह्रियमाणा विहायसा |<br>भृशम् चुक्रोश मत्ता इव भ्रांत चित्ता यथा आतुरा || ३-४९-२३

हा लक्ष्मण महाबाहो गुरु चित्त प्रसादक |<br>ह्रियमाणाम् न जानीषे रक्षसा काम रूपिणा || ३-४९-२४

जीवितम् सुखम् अर्थाम् च धर्म हेतोः परित्यजन् |<br>ह्रियमाणाम् अधर्मेण माम् राघव न पश्यसि || ३-४९-२५

ननु नाम अविनीतानाम् विनेता असि परंतप |<br>कथम् एवम् विधम् पापम् न त्वम् शास्सि हि रावणम् || ३-४९-२६

ननु सद्यो अविनीतस्य दृश्यते कर्मणः फलम् |<br>कालो अपि अंगी भवति अत्र सस्यानाम् इव पक्तये || ३-४९-२७

त्वम् कर्म कृतवान् एतत् काल उपहत चेतनः |<br>जीवित अंतकरम् घोरम् रामात् व्यसनम् आप्नुहि || ३-४९-२८

हन्त इदानीम् सकामा तु कैकेयी बान्धवैः सह |<br>ह्रियेयम् धर्म कामस्य धर्म पत्नी यशस्विनः || ३-४९-२९

आमंत्रये जनस्थानम् कर्णिकारान् च पुष्पितान् |<br>क्षिप्रम् रामाय शंसध्वम् सीताम् हरति रावणः || ३-४९-३०

हंस सारस संघुष्टाम् वन्दे गोदावरीम् नदीम् |<br>क्षिप्रम् रामाय शंस त्वम् सीताम् हरति रावणः || ३-४९-३१

दैवतानि च यान्ति अस्मिन् वने विविध पादपे |<br>नमस्करोमि अहम् तेभ्यो भर्तुः शंसत माम् हृताम् || ३-४९-३२

यानि कानिचित् अपि अत्र सत्त्वानि निवसन्ति उत |<br>सर्वाणि शरणम् यामि मृग पक्षि गणान् अपि || ३-४९-३३

ह्रियमाणाम् प्रियाम् भर्तुः प्राणेभ्यो अपि गरीयसीम् |<br>विवश अपहृता सीता रावणेन इति शंसत || ३-४९-३४

विदित्वा माम् महाबाहुः अमुत्र अपि महाबलः |<br>आनेष्यति पराक्रम्य वैवस्वत हृताम् अपि || ३-४९-३५

सा तदा करुणा वाचो विलपंती सुदुःखिता |<br>वनस्पति गतम् ग्रिध्रम् ददर्श आयत लोचना || ३-४९-३६

सा तम् उद् वीक्ष्य सुश्रोणी रावणस्य वशम् गता |<br>समाक्रंदत् भयपरा दुःख उपहतया गिरा || ३-४९-३७

जटायो पश्य मम आर्य ह्रियमाणम् अनाथ वत् |<br>अनेन राक्षसेद्रेण करुणम् पाप कर्मणा || ३-४९-३८

न एष वारयितुम् शक्यः त्वया क्रूरो निशाचर |<br>सत्त्ववान् जितकाशी च स आयुधः चैव दुर्मतिः || ३-४९-३९

रामाय तु यथा तत्त्वम् जटायो हरणम् मम |<br>लक्ष्मणाय च तत् सर्वम् आख्यातव्यम् अशेषतः || ३-४९-४०

इति वाल्मीकि रामायणे आदि काव्ये अरण्य काण्डे एको न पंचाशः सर्गः
undefined
undefined
undefined

रावणेन तु वैदेही तदा पृष्टा जिहीर्षुणा |<br>परिव्राजक रूपेण शशंस आत्मानम् आत्मना || ३-४७-१

ब्राह्मणः च अतिथिः च एष अनुक्तो हि शपेत माम् |<br>इति ध्यात्वा मुहूर्तम् तु सीता वचनम् अब्रवीत् || ३-४७-२

दुहिता जनकस्य अहम् मैथिलस्य महात्मनः |<br>सीता नाम्ना अस्मि भद्रम् ते रामस्य महिषी प्रिया || ३-४७-३

उषित्वा द्वा दश समाः इक्ष्वाकूणाम् निवेशने |<br>भुंजाना मानुषान् भोगान् सर्व काम समृद्धिनी || ३-४७-४

तत्र त्रयो दशे वर्षे राज अमंत्र्यत प्रभुः |<br>अभिषेचयितुम् रामम् समेतो राज मन्त्रिभिः || ३-४७-५

तस्मिन् संभ्रियमाणे तु राघवस्य अभिषेचने |<br>कैकेयी नाम भर्तारम् मम आर्या याचते वरम् || ३-४७-६

प्रतिगृह्य तु कैकेयी श्वशुरम् सुकृतेन मे |<br>मम प्रव्राजनम् भर्तुर् भरतस्य अभिषेचनम् || ३-४७-७<br>द्वौ 
अयाचत भर्तारम् सत्यसंधम् नृपोत्तमम् |

न अद्य भोक्ष्ये न च स्वप्स्ये न पास्ये कदाचन || ३-४७-८<br>एष मे जीवितस्य अन्तो रामो यदि अभिषिच्यते |<br>
इति ब्रुवाणाम् कैकेयीम् श्वशुरो मे स पार्थिवः || ३-४७-९<br>अयाचत अर्थैः अन्वर्थैः न च यांचाम् चकार सा 
|

मम भर्ता महातेजा वयसा पंच विंशकः || ३-४७-१०<br>अष्टा दश हि वर्षाणि मम जन्मनि गण्यते |

राम इति प्रथितो लोके सत्यवान् शीलवान् शुचिः || ३-४७-११<br>विशालाक्षो महाबाहुः सर्व भूत हिते रतः |

कामार्तः च महाराजः पिता दशरथः स्वयम् || ३-४७-१२<br>कैकेय्याः प्रिय कामार्थम् तम् रामम् न अभिषेचयत् |

अभिषेकाय तु पितुः समीपम् रामम् आगतम् || ३-४७-१३<br>कैकेयी मम भर्तारम् इति उवाच द्रुतम् वचः |

तव पित्रा समाज्ञप्तम् मम इदम् शृणु राघव || ३-४७-१४<br>भरताय प्रदातव्यम् इदम् राज्यम् अकण्टकम् |

त्वया तु खलु वस्तव्यम् नव वर्षाणि पंच च || ३-४७-१५<br>वने प्रव्रज काकुत्स्थ पितरम् मोचय अनृतात् |

तथा इति उवाच ताम् रामः कैकेयीम् अकुतो भयः || ३-४७-१६<br>चकार तत् वचः तस्या मम भर्ता दृढ व्रतः |

दद्यात् न प्रतिगृह्णीयात् सत्यम् ब्रूयात् न च अनृतम् || ३-४७-१७<br>एतत् ब्राह्मण रामस्य व्रतम् ध्रुवम् 
अनुत्तमम् |

तस्य भ्राता तु वैमात्रो लक्ष्मणो नाम वीर्यवान् || ३-४७-१८<br>रामस्य पुरुषव्याघ्रः सहायः समरे अरिहा |

स भ्राता लक्ष्मणो नाम धर्म चारी दृढ व्रतः || ३-४७-१९<br>अन्वगच्छत् धनुष् पाणिः प्रव्रजंतम् मया सह |

जटी तापस रूपेण मया सह सह अनुजः || ३-४७-२०<br>प्रविष्टो दँडकारण्यम् धर्म नित्यो धृढ व्रतः |

ते वयम् प्रच्युता राज्यात् कैकेय्याः तु कृते त्रयः || ३-४७-२१<br>विचराम द्विज श्रेष्ठ वनम् गंभीरम् ओजसा 
|

समाश्वस मुहूर्तम् तु शक्यम् वस्तुम् इह त्वया || ३-४७-२२<br>आगमिष्यति मे भर्ता वन्यम् आदाय पुष्कलम् |<br>
रुरून् गोधान् वराहान् च हत्वा आदाय अमिषान् बहु || ३-४७-२३

सः त्वम् नाम च गोत्रम् च कुलम् आचक्ष्व तत्त्वतः |<br>एकः च दण्डकारण्ये किम् अर्थम् चरसि द्विज || ३-४७-२४

एवम् ब्रुवत्याम् सीतायाम् राम पत्नीआम् महाबलः |<br>प्रत्युवाच उत्तरम् तीव्रम् रावणो राक्षसाधिपः || ३-४७-२५

येन वित्रासिता लोकाः स देव असुर मानुषा |<br>अहम् सः रावणो नाम सीते रक्षो गण ईश्वरः || ३-४७-२६

त्वाम् तु कांचन वर्ण आभाम् दृष्ट्वा कौशेय वासिनीम् |<br>रतिम् स्वकेषु दारेषु न अधिगच्छामि अनिन्दिते 
|| ३-४७-२७

बह्वीनाम् उत्तम स्त्रीणाम् आहृतानाम् इतः ततः |<br>सर्वासाम् एव भद्रम् ते मम अग्र महिषी भव || ३-४७-२८

लंका नाम समुद्रस्य मध्ये मम महापुरी |<br>सागरेण परिक्षिप्ता निविष्टा गिरि मूर्धनि || ३-४७-२९

तत्र सीते मया सार्धम् वनेषु विचरिष्यसि |<br>न च अस्य वन वासस्य स्पृहयिष्यसि भामिनि || ३-४७-३०

पंच दास्यः सहस्राणि सर्व आभरण भूषिताः |<br>सीते परिचरिष्यन्ति भार्या भवसि मे यदि || ३-४७-३१

रावणेन एवम् उक्ता तु कुपिता जनक आत्मजा |<br>प्रत्युवाच अनवद्यांगी तम् अनादृत्य राक्षसम् || ३-४७-३२

महा गिरिम् इव अकंप्यम् महेन्द्र सदृशम् पतिम् |<br>महा उदधिम् इव अक्षोभ्यम् अहम् रामम् अनुव्रता || ३-४७-३३

सर्व लक्षण संपन्नम् न्यग्रोध परि मण्डलम् |<br>सत्य संधम् महाभागम् रामम् अनुव्रता || ३-४७-३४

महाबाहुम् महोरस्कम् सिंह विक्रांत गामिनम् |<br>नृसिंहम् सिंह संकाशम् अहम् रामम् अनुव्रता || ३-४७-३५

पूर्ण चन्द्र आननम् वीरम् राज वत्सम् जितेन्द्रियम् |<br>पृथु कीर्तिम् महाबाहुम् अहम् रामम् अनुव्रता || 
३-४७-३६

त्वम् पुनः जंबुकः सिंहीम् माम् इह इच्छसि दुर्लभाम् |<br>न अहम् शक्या त्वया स्प्रष्टुम् आदित्यस्य प्रभा 
यथा || ३-४७-३७

पादपान् कांचनान् नूनम् बहून् पश्यसि मंदभाक् |<br>राघवस्य प्रियाम् भार्याम् यः त्वम् इच्छसि राक्षस || 
३-४७-३८

क्षुधितस्य च सिंहस्य मृग शत्रोः तरस्विनः |<br>आशी विषस्य वदनात् दम्ष्ट्राम् आदातुम् इच्छसि || ३-४७-३९

मंदरम् पर्वत श्रेष्ठम् पाणिना हर्तुम् इच्छसि |<br>काल कूटम् विषम् पीत्वा स्वस्तिमान् गंतुम् इच्छसि || 
३-४७-४०

अक्षि सूच्या प्रमृजसि जिह्वया लेढि च क्षुरम् |<br>राघवस्य प्रियाम् भार्याम् अधिगंतुम् त्वम् इच्छसि || 
३-४७-४१

अवसज्य शिलाम् कण्ठे समुद्रम् तर्तुम् इच्छसि |<br>सूर्या चन्द्रमसौ च उभौ प्राणिभ्याम् हर्तुम् इच्छसि 
|| ३-४७-४२<br>यो रामस्य प्रियाम् भार्याम् प्रधर्षयितुम् इच्छसि |

अग्निम् प्रज्वलितम् दृष्ट्वा वस्त्रेण आहर्तुम् इच्छसि || ३-४७-४३<br>कल्याण वृत्ताम् यो भार्याम् रामस्य 
हर्तुम् इच्छसि |

अयो मुखानाम् शूलानाम् अग्रे चरितुम् इच्छसि |<br>रामस्य सदृशीम् भार्याम् यो अधिगंतुम् त्वम् इच्छसि || 
३-४७-४४

यद् अंतरम् सिंह शृगालयोः वने<br>यद् अंतरम् स्यन्दनिका समुद्रयोः |<br>सुर अग्र्य सौवीरकयोः यद् अंतरम्<br>
तद् अंतरम् दाशरथेः तव एव च || ३-४७-४५

यद् अंतरम् कांचन सीस लोहयोः<br>यद् अंतरम् चन्दन वारि पंकयोः |<br>यद् अंतरम् हस्ति बिडालयोः वने<br>तद् 
अंतरम् दशरथेः तव एव च || ३-४७-४६

यद् अंतरम् वायस वैनतेययोः<br>यद् अंतरम् मद्गु मयूरयोः अपि |<br>यद् अंतरम् हंस गृध्रयोः वने<br>तद् अंतरम् 
दाशरथेः तव एव च || ३-४७-४७

तस्मिन् सहस्राक्ष सम प्रभावे<br>रामे स्थिते कार्मुक बाण पाणौ |<br>हृता अपि ते अहम् न जराम् गमिष्ये<br>
वज्रम् यथा मक्षिकया अवगीर्णम् || ३-४७-४८

इति इव तत् वाक्यम् अदुष्ट भावा<br>सुदुष्टम् उक्त्वा रजनी चरम् तम् |<br>गात्र प्रकंपात् व्यथिता बभूव<br>
वात उद्धता सा कदली इव तन्वी || ३-४७-४९

ताम् वेपमानाम् उपलक्ष्य सीताम्<br>स रावणो मृत्यु सम प्रभावः |<br>कुलम् बलम् नाम च कर्म च आत्मनः<br>समाचचक्षे 
भय कारण अर्थम् || ३-४७-५०

इति वाल्मीकि रामायणे आदि काव्ये अरण्य काण्डे सप्त चत्वारिन्शः सर्गः
undefined
undefined
undefined

दर्शयित्वा रामाय सीतायाः प्रैमार्गने |<br>वाक्यम् अन्वर्थम् अर्थज्ञः कबंधः पुनः अब्रवीत् || ३-७३-१

एष राम शिवः पंथा यत्र एते पुष्पिता द्रुमाः |<br>प्रतीचीम् दिशम् आश्रित्य प्रकाशन्ते मनो रमाः || ३-७३-२<br>
जंबू प्रियाल पनसाः प्लक्ष न्यग्रोध तिंदुकाः |<br>अश्वत्थाः कर्णिकाराः च चूताः च अन्ये च पादपाः || ३-७३-३<br>
धन्वना नाग वृक्षा तिलका नक्तमालकाः |<br>नील अशोक कदंबाः च करवीराः च पुष्पिताः || ३-७३-४<br>अग्निमुखा 
अशोकाः च सुरक्ताः परिभद्रकाः |

तान् आरुह्य अथवा भूमौ पातयित्वा च तान् बलात् || ३-७३-५<br>फलानि अमृत कल्पानि भक्षयित्वा गमिष्यथः |

तत् अतिक्रम्य काकुत्स्थ वनम् पुषित पादपम् || ३-७३-६<br>नंदन प्रतिमम् तु अन्यत् कुरवः उत्तरा इव |

सर्व काल फला यत्र पादपा मधुर स्रवाः || ३-७३-७<br>सर्वे च ऋतवः तत्र वने चैत्ररथे यथा |

फल भार नताः तत्र महा विटप धारिणः || ३-७३-८<br>शोबन्ते सर्वतः तत्र मेघ पर्वत संनिभाः |

तान् आरुह्य अथवा भूमौ पातैत्वा यथा सुखम् || ३-७३-९<br>फलानि अमृत कल्पानि लक्षमणः ते प्रदास्यति |

चङ्क्रमंतौ वरान् शैलान् शैलात् शैलम् वनात् वनम् || ३-७३-१०<br>ततः पुष्करिणीम् वीरौ पंपाम् नाम गमिष्यथः 
|

अशर्कराम् अविभ्रंशाम् सम तीर्थम् अशैवलाम् || ३-७३-११<br>राम संजात वालूकाम् कमल उत्पल शोभिताम् |

तत्र हंसाः प्लवाः क्रौङ्चाः कुरराः चैव राघव || ३-७३-१२<br>वल्गु स्वरा निकूजन्ति पंपा सलिल गोचराः |

न उद्विजन्ते नरान् दृष्ट्वा वधस्य अकोविदाः शुभाः || ३-७३-१३<br>घृत पिण्ड उपमान् स्थूलान् तान् द्विजान् 
भक्षयिष्यथः |

रोहितान् वक्र तुण्डान् च नल मीनान् च राघव || ३-७३-१४<br>पंपायाम् इषुभिः मत्स्यान् तत्र राम वरान् हतान् 
|<br>निस्त्वक्पक्षानयसतप्तानकृशान्नैककण्टकान् - यद्वा -<br>निः त्वक् पक्षान् अयस तप्तान् अकृशान् न अनेक 
कण्टकान् || ३-७३-१५<br>तव भक्त्या समायुक्तो लक्ष्मणः संप्रदास्यति |<br>भृशम् तान् खादतो मत्स्यान् पंपायाः 
पुष्प संचये || ३-७३-१६

पद्म गन्धि शिवम् वारि सुख शीतम् अनामयम् |<br>उद्धृत्य स तदा अक्लिष्टम् रूप्य स्फटिक सन्निभम् || ३-७३-१७<br>
अथ पुष्कर पर्णेन लक्ष्मणः पाययिष्यति |

स्थूलान् गिरि गुहा शय्यान् वानरान् वन चारिणः || ३-७३-१८<br>साय आह्ने विचरन् राम दर्शयिष्यति लक्ष्मणः 
|<br>अपाम् लोभात उपावृत्तान् वृषभान् इव नर्दतः || ३-७३-१९<br>रूप अन्वितान् च पंपायाम् द्रक्ष्यसि त्वम् 
नरोत्तम |

साय अह्ने विचरन् राम विटपीन् माल्य धारिणः || ३-७३-२०<br>शिव उदकम् च पंपायाम् दृष्ट्वा शोकम् विहास्यसि 
|

सु मनोभिः चितान् तत्र तिलकान् नक्त मालकान् || ३-७३-२१<br>उत्पलानि च फुल्लानि पंकजानि च राघव |

न तानि कश्चित् माल्यानि तत्र आरोपयिता नरः || ३-७३-२२<br>न च वै म्लानताम् यान्ति न च शीर्यन्ति राघव |

मतंग शिष्याः तत्र आसन् ऋषयः सुसमाहितः || ३-७३-२३<br>तेषाम् भार अभितप्तानाम् वन्यम् आहरताम् गुरोः |<br>
ये प्रपेतुः महीम् तूर्णम् शरीरात् स्वेद बिन्दवः || ३-७३-२४<br>तानि माल्यानि जातानि मुनीनाम् तपसा तदा 
|<br>स्वेद बिन्दु समुत्थानि न विनश्यन्ति राघव || ३-७३-२५

तेषाम् गतानाम् अद्य अपि दृश्यते परिचारिणी |<br>श्रमणी शबरी नाम काकुत्स्थ चिर जीविनी || ३-७३-२६

त्वाम् तु धर्मे स्थिता नित्यम् सर्व भूत नमस्कृतम् |<br>दृष्ट्वा देव उपमम् राम स्वर्ग लोकम् गमिष्यति 
|| ३-७३-२७

ततः तत् राम पंपायाः तीरम् आश्रित्य पश्चिमम् |<br>आश्रम स्थानम् अतुलम् गुह्यम् काकुत्स्थ पश्यसि || ३-७३-२८

न तत्र आक्रमितुम् नागाः शक्नुवन्ति तद् आश्रमे |<br>ऋषेः तस्य मतंगस्य विधानात् तत् च काननम् || ३-७३-२९

मातंग वनम् इति एव विश्रुतम् रघुनंदन |<br>तस्मिन् नंदन संकाशे देव अरण्य उपमे वने || ३-७३-३०<br>नाना विहग 
संकीर्णे रंस्यसे राम निर्वृतः |

ऋष्यमूकः तु पंपायाः पुरस्तात् पुष्पित द्रुमः || ३-७३-३१<br>सु दुःख आरोहणः च एव शिशु नाग अभिरक्षितः |<br>
उदारो ब्रह्मणा चैव पूर्व काले विनिर्मितः || ३-७३-३२

शयानः पुरुषो राम तस्य शैलस्य मूर्धनि |<br>यत् स्वप्ने लभते वित्तम् तत् प्रबुद्धो अधिगच्छति || ३-७३-३३

यः तु एनम् विषम आचारः पाप कर्मा अधिरोहति |<br>तत्र एव प्रहरन्ति एनम् सुप्तम् आदाय राक्षसाः || ३-७३-३४

तत्र अपि शिशु नागानाम् आक्रंदः श्रूयते महान् |<br>क्रीडताम् राम पंपायाम् मतंग आश्रम वासिनाम् || ३-७३-३५

सिक्ता रुधिर धाराभिः संहत्य परम द्विपाः |<br>प्रचरन्ति पृथक् कीर्णा मेघ वर्णाः तरस्विनः || ३-७३-३६

ते तत्र पीत्वा पानीयम् विमलम् चारु शोभनम् |<br>अत्यन्त सुख संस्पर्शम् सर्व गन्ध समन्वितम् || ३-७३-३७<br>
निवृत्ताः सम्विगाहन्ते वनानि वन गोचराः |

ऋक्षाम् च द्विपिनः चैव नील कोमलक प्रभान् || ३-७३-३८<br>रुरून् अपेता अपजयान् दृष्ट्वा शोकम् प्रहास्यसि 
|

राम तस्य तु शैलस्य महती शोभते गुहा || ३-७३-३९<br>शिला पिधाना काकुत्स्थ दुःखम् च अस्याः प्रवेशनम् |

तस्या गुहायाः प्राक् द्वारे महान् शीत उदको ह्रदः || ३-७३-४०<br>बहु मूल फलो रम्यो नाना नग समाकुलः |

तस्याम् वसति सुग्रीवः चतुर्भिः सह वानरैः || ३-७३-४१<br>कदाचित् शिखरे तस्य पर्वतस्य अपि तिष्ठते |

कबंधः तु अनुशास्य एवम् तौ उभौ राम लक्ष्मणौ || ३-७३-४२<br>स्रग्वी भास्कर वर्ण आभः खे व्यरोचत वीर्यवान् 
|

तम् तु ख स्थम् महाभागम् कबंधम् राम लक्ष्मणौ || ३-७३-४३<br>प्रस्थितौ त्वम् व्रजस्व इति वाक्यम् ऊचतुः 
अन्तिके |

गम्यताम् कार्य सिद्धि अर्थम् इति तौ अब्रवीत् च सः || ३-७३-४४<br>सुप्रीतौ तौ अनुज्ञाप्य कबंधः प्रस्थितः 
तदा || ३-७३-४५

स तत् कबंधः प्रतिपद्य रूपम्<br>वृतः श्रिया भास्कर सर्व देहः |<br>निदर्शयन् रामम् अवेक्ष्य ख स्थः<br>
सख्यम् कुरुष्व इति तदा अभ्युवाच || ३-७३-४६

इति वाल्मीकि रामायणे आदि काव्ये अरण्य काण्डे त्रि सप्ततितमः सर्गः
undefined
undefined
undefined

खरम् तु विरथम् रामो गदा पाणिम् अवस्थितम् |<br>मृदु पूर्वम् महातेजाः परुषम् वाक्यम् अब्रवीत् || ३-२९-१

गज अश्व रथ संबाधे बले महति तिष्ठता |<br>कृतम् सुदारुणम् कर्म सर्व लोक जुगुप्सितम् || ३-२९-२

उद्वेजनीयो भूतानाम् नृशंसः पाप कर्मकृत् |<br>त्रयाणाम् अपि लोकानाम् ईश्वरो अपि न तिष्ठति || ३-२९-३

कर्म लोक विरुद्धम् तु कुर्वाणम् क्षणदा चर |<br>तीक्ष्णम् सर्व जनो हन्ति सर्पम् दुष्टम् इव आगतम् || ३-२९-४

लोभात् पापानि कुर्वाणः कामात् वा यो न बुध्यते |<br>हृष्टः पश्यति तस्य अन्तम् ब्राह्मणी करकात् इव || 
३-२९-५

वसतो दण्डकारण्ये तापसान् धर्म चारिणः |<br>किम् नु हत्वा महाभागान् फलम् प्राप्स्यसि राक्षस || ३-२९-६

न चिरम् पाप कर्माणः क्रूरा लोक जुगुप्सिताः |<br>ऐश्वर्यम् प्राप्य तिष्ठन्ति शीर्ण मूला इव द्रुमाः || 
३-२९-७

अवश्यम् लभते कर्ता फलम् पापस्य कर्मणः |<br>घोरम् पर्यागते काले द्रुमः पुष्पम् इव आर्तवम् || ३-२९-८

न चिरात् प्राप्यते लोके पापानाम् कर्मणाम् फलम् |<br>स विषाणाम् इव अन्नानाम् भुक्तानाम् क्षणदाचर || ३-२९-९

पापम् आचरताम् घोरम् लोकस्य अप्रियम् इच्छ्हताम् |<br>अहम् आसादितो राज्ञा प्राणान् हन्तुम् निशाचर || ३-२९-१०

अद्य भित्वा मया मुक्ताः शराः कांचन भूषणाः |<br>विदार्य अतिपतिष्यन्ति वल्मीकम् इव पन्नगाः || ३-२९-११

ये त्वया दण्डकारण्ये भक्षिता धर्म चारिणः |<br>तान् अद्य निहतः संख्ये स सैन्यो अनुगमिष्यसि || ३-२९-१२

अद्य त्वाम् निहतम् बाणैः पश्यन्तु परमर्षयः |<br>निरयस्थम् विमानस्था ये त्वया निहता पुरा || ३-२९-१३

प्रहरस्व यथा कामम् कुरु यत्नम् कुलाधम |<br>अद्य ते पातयिष्यामि शिरः ताल फलम् यथा || ३-२९-१४

एवम् उक्तः तु रामेण क्रुद्धः संरक्त लोचनः |<br>प्रति उवाच ततो रामम् प्रहसन् क्रोध मूर्चितः || ३-२९-१५

प्राकृतान् राक्षसान् हत्वा युद्धे दशरथ आत्मज |<br>आत्मना कथम् आत्मानम् अप्रशस्यम् प्रशंससि || ३-२९-१६

विक्रान्ता बलवन्तो वा ये भवन्ति नरर्षभाः |<br>कथयन्ति न ते किंचित् तेजसा स्वेन गर्विताः || ३-२९-१७

प्राकृताः तु अकृत आत्मानो लोके क्षत्रिय पांसनाः |<br>निरर्थकम् विकत्थन्ते यथा राम विकत्थसे || ३-२९-१८

कुलम् व्यपदिशन् वीरः समरे को अभिधास्यति |<br>मृत्यु काले हि संप्राप्ते स्वयम् अप्रस्तवे स्तवम् || ३-२९-१९

सर्वथा तु लघुत्वम् ते कत्थनेन विदर्शितम् |<br>सुवर्ण प्रतिरूपेण तप्तेन इव कुश अग्निना || ३-२९-२०

न तु माम् इह तिष्ठंतम् पश्यसि त्वम् गदा धरम् |<br>धराधरम् इव अकंप्यम् पर्वतम् धातुभिः चितम् || ३-२९-२१

पर्याप्तो अहम् गदा पाणिर् हन्तुम् प्राणान् रणे तव |<br>त्रयाणाम् अपि लोकानाम् पाश हस्त इव अंतकः || ३-२९-२२

कामम् बहु अपि वक्तव्यम् त्वयि वक्ष्यामि न तु अहम् |<br>अस्तम् प्राप्नोति सविता युद्ध विघ्नः ततो भवेत् 
|| ३-२९-२३

चतुर्दश सहस्राणि राक्षसानाम् हतानि ते |<br>त्वत् विनाशात् करोमि अद्य तेषाम् अश्रु प्रमार्जनम् || ३-२९-२४

इति उक्त्वा परम क्रुद्धः ताम् गदाम् परम अन्गदाम् |<br>खरः चिक्षेप रामाय प्रदीप्ताम् अशनिम् यथा || ३-२९-२५

खर बाहु प्रमुक्ता सा प्रदीप्ता महती गदा |<br>भस्म वृक्षाम् च गुल्माम् च कृत्वा अगात् तत् समीपतः || ३-२९-२६

ताम् आपतन्तीम् महतीम् मृत्यु पाश उपमाम् गदाम् |<br>अंतरिक्ष गताम् रामः चिच्छ्हेद बहुधा शरैः || ३-२९-२७

सा विशीर्णा शरैः भिन्ना पपात धरणी तले |<br>गदा मंत्र औषधि बलैर् व्याली इव विनिपातिता || ३-२९-२८

इति वाल्मीकि रामायणे आदि काव्ये अरण्य काण्डे एकोन त्रिंश सर्गः
undefined
undefined
undefined

सा तथा उक्ता तु वैदेही निर्भया शोक कर्शिता |<br>तृणम् अन्तरतः कृत्वा रावणम् प्रति अभाषत || ३-५६-१

राजा दशरथो नाम धर्म सेतुः इव अचलः |<br>सत्य सन्धः परिज्ञातो यस्य पुत्रः स राघवः || ३-५६-२

रामो नाम स धर्मात्मा त्रिषु लोकेषु विश्रुतः |<br>दीर्घ बाहुः विशालाक्षो दैवतम् स पतिः मम || ३-५६-३

इक्ष्वाकूणाम् कुले जातः सिंह स्कन्धो महाद्युतिः |<br>लक्ष्मणेन सह भ्रात्रा यः ते प्राणान् हरिष्यति || 
३-५६-४

प्रत्यक्षम् यदि अहम् तस्य त्वया स्याम् धर्षिता बलात् |<br>शयिता त्वम् हतः संख्ये जनस्थाने यथा खरः || 
३-५६-५

य एते राक्षसाः प्रोक्ता घोर रूपा महाबलाः |<br>राघवे निर्विषाः सर्वे सुपर्णे पन्नगा यथा || ३-५६-६

तस्य ज्या विप्रमुक्ताः ते शराः कांचन भूषणाः |<br>शरीरम् विधमिष्यन्ति गंगा कूलम् इव ऊर्मयः || ३-५६-७

असुरैः वा सुरैः वा त्वम् यदि अवध्यो असि रावण |<br>उत्पाद्य सुमहत् वैरम् जीवन् तस्य न मोक्ष्यसे || ३-५६-८

स ते जीवित शेषस्य राघवो अन्त करो बली |<br>पशोः यूप गतस्य इव जीवितम् तव दुर्लभम् || ३-५६-९

यदि पश्येत् स रामः त्वाम् रोष दीप्तेन चक्षुषा |<br>रक्षः त्वम् अद्य निर्दग्धो यथा रुद्रेण मन्मधः || 
३-५६-१०

यः चन्द्रम् नभसो भूमौ पातयेन् नाशयेत वा |<br>सागरम् शोषयेत् वा अपि स सीताम् मोचयेत् इह || ३-५६-११

गत आयुः त्वम् गत श्रीकः गत सत्त्वो गत इन्द्रियः |<br>लंका वैधव्य संयुक्ता त्वत् कृतेन भविष्यति || ३-५६-१२

न ते पापम् इदम् कर्म सुख उदर्कम् भविष्यति |<br>या अहम् नीता विना भावम् पति पार्श्वात् त्वया वनात् || 
३-५६-१३

स हि देवर - दैवत - संयुक्तो मम भर्ता महाद्युतिः |<br>निर्भयो वीर्यम् आश्रित्य शून्ये वसति दण्डके || 
३-५६-१४

स ते वीर्यम् दर्पम् बलम् उत्सेकम् च तथा विधम् |<br>अपनेष्यति गात्रेभ्यः शर वर्षेण संयुगे || ३-५६-१५

यदा विनाशो भूतानाम् दृश्यते काल चोदितः |<br>तदा कार्ये प्रमाद्यन्ति नराः काल वशम् गताः || ३-५६-१६

माम् प्रधृष्य स ते कालः प्राप्तो अयम् रक्षस अधम |<br>आत्मनो राक्षसानाम् च वधाय अन्तः पुरस्य च || ३-५६-१७

न शक्या यज्ञ मध्यस्था वेदिः स्रुक् भाण्ड मण्डिता |<br>द्विजाति मंत्र संपूता चण्डालेन अवमर्दितुम् || 
३-५६-१८

तथा अहम् धर्म नित्यस्य धर्म पत्नी दृढ व्रता |<br>त्वया संप्रष्टुम् न शक्या अहम् राक्षसाधम पापिना || 
३-५६-१९

क्रीडन्ती राज हंसेन पद्म षँडेषु नित्यशः |<br>हंसी सा तृण षण्डस्थम् कथम् द्रक्षेत मद्गुकम् || ३-५६-२०

इदम् शरीरम् निःसंज्ञम् बन्ध वा घातयस्व वा |<br>न इदम् शरीरम् रक्ष्यम् मे जीवितम् वा अपि राक्षस || ३-५६-२१<br>
न तु शक्यामि उपक्रोशम् पृथिव्याम् धातुम् आत्मनः |

एवम् उक्त्वा तु वैदेही क्रोद्धात् सु परुषम् वचः || ३-५६-२२<br>रावणम् मैथिली तत्र पुनः न उवाच किंचन |

सीताया वचनम् श्रुत्वा परुषम् रोम हर्षणम् || ३-५६-२३<br>प्रति उवाच ततः सीताम् भय संदर्शनम् वचः |

शृणु मैथिलि मत् वाक्यम् मासान् द्वादश भामिनि || ३-५६-२४<br>कालेन अनेन न अभ्येषि यदि माम् चारु हासिनि 
|<br>ततः त्वाम् प्रातः आशा अर्थम् सूदाः छेत्स्यन्ति लेशशः || ३-५६-२५

इति उक्त्वा परुषम् वाक्यम् रावणः शत्रु रावणः |<br>राक्षसीः च ततः क्रुद्ध इदम् वचनम् अब्रवीत् || ३-५६-२६

शीघ्रम् एव हि राक्षस्यो विकृता घोर दर्शनाः |<br>दर्पम् अस्या अपनेष्यन्तु मांस शोणित भोजनाः || ३-५६-२७

वचनात् एव ताः तस्य विकृता घोर दर्शनाः |<br>कृत प्रांजलयो भूत्वा मैथिलीम् पर्यवारयन् || ३-५६-२८

स ताः प्रोवाच राजा तु रावणो घोर दर्शनाः |<br>प्रचाल्य चरण उत्कर्षैः दारयन् इव मेदिनीम् || ३-५६-२९

अशोक वनिका मध्ये मैथिली नीयताम् इति |<br>तत्र इयम् रक्ष्यताम् गूढम् युष्माभिः परिवारिता || ३-५६-३०

तत्र एनाम् तर्जनैः घोरैः पुनः सांत्वैः च मैथिलीम् |<br>आनयध्वम् वशम् सर्वा वन्याम् गज वधूम् इव || ३-५६-३१

इति प्रति समादिष्टा राक्षस्यो रावणेन ताः |<br>अशोक वनिकाम् जग्मुः मैथिलीम् परिगृह्य तु || ३-५६-३२<br>
सर्वकामफलैर्वृक्षैर्नानापुष्पफलैर्वृताम् - यद्वा -<br>सर्व काम फलैः वृक्षैः नाना पुष्प फलैः वृताम् |<br>
सर्व काल मदैः च अपि द्विजैः समुपसेविताम् || ३-५६-३३

सा तु शोक परीत अंगी मैथिली जनकात्मजा |<br>राक्षसी वशम् आपन्ना व्याघ्रीणाम् हरिणी यथा || ३-५६-३४

शोकेन महता ग्रस्ता मैथिली जनकात्मजा |<br>न शर्म लभते भीरुः पाश बद्धा मृगी यथा || ३-५६-३५

न विन्दते तत्र तु शर्म मैथिली<br>विरूप नेत्राभिः अतीव तर्जिता |<br>पतिम् स्मरन्ती दयितम् च देवरम्<br>
विचेतना अभूत् भय शोक पीडिता || ३-५६-३६



इति वाल्मीकि रामायणे आदि काव्ये अरण्य काण्डे षट् पंचाशः सर्गः
undefined
undefined
undefined

सा तु तारा अधिप मुखी रावणेन निरीक्ष्य तम् |<br>गृध्र राजम् विनिहतम् विललाप सुदुःखिता || ३-५२-१

निमित्तम् लक्षणम् स्वप्नम् शकुनि स्वर दर्शनम् |<br>अवश्यम् सुख दुःखेषु नराणाम् परिदृश्यते || ३-५२-२

न नूनम् राम जानासि महत् व्यसनम् आत्मनः |<br>धावन्ति नूनम् काकुत्स्थ मत् अर्थम् मृग पक्षिणः || ३-५२-३

अयम् हि कृपया राम माम् त्रातुम् इह संगतः |<br>शेते विनिहतो भूमौ मम अभाग्यात् विहंगमः || ३-५२-४

त्राहि माम् अद्य काकुत्स्थ लक्ष्मण इति वरांगना |<br>सु संत्रस्ता समाक्रंदत् शृण्वताम् तु यथा अन्तिके 
|| ३-५२-५

ताम् क्लिष्ट माल्य आभरणाम् विलपन्तीम् अनाथवत् |<br>अभ्यधावत वैदेहीम् रावणो राक्षस अधिपः || ३-५२-६

ताम् लताम् इव वेष्टन्तीम् आलिंगन्तीम् महाद्रुमान् |<br>मुंच मुंच इति बहुशः प्रवदन् राक्षस अधिपः || ३-५२-७<br>
क्रोशन्तीम् राम राम इति रामेण रहिताम् वने |<br>जीवित अन्ताय केशेषु जग्राह अन्तक संनिभः || ३-५२-८

प्रधर्षितायाम् वैदेह्याम् बभूव स चरा अचरम् |<br>जगत् सर्वम् अमर्यादम् तमसा अन्धेन संवृतम् || ३-५२-९<br>
न वाति मारुतः तत्र निष् प्रभो अभूत् दिवाकरः |

दृष्ट्वा सीताम् परा मृष्टाम् देवो दिव्येन चक्षुषा || ३-५२-१०<br>कृतम् कार्यम् इति श्रीमान् व्याजहार 
पितामहः |<br>प्रहृष्टा व्यथिताः च आसन् सर्वे ते परम ऋषयः || ३-५२-११

दृष्ट्वा सीताम् परा मृष्टाम् दण्डकारण्य वासिनः |<br>रावणस्य विनाशम् च प्राप्तम् बुद्ध्वा यदृच्छया || 
३-५२-१२

स तु ताम् राम राम इति रुदन्तीम् लक्ष्मण इति च |<br>जगाम आदाय च आकाशम् रावणो राक्षसेश्वर || ३-५२-१३

तप्त आभरण वर्ण अन्गी पीत कौशेय वासनी |<br>रराज राज पुत्री तु विद्युत् सौदामनी यथा || ३-५२-१४

उद्धूतेन च वस्त्रेण तस्याः पीतेन रावणः |<br>अधिकम् परिबभ्राज गिरिः दीप इव अग्निना || ३-५२-१५

तस्याः परम कल्याण्याः ताम्राणि सुरभीणि च |<br>पद्म पत्राणि वैदेह्या अभ्यकीर्यन्त रावणम् - यद्वा -<br>
- च्युतानि पद्म पत्राणि रावणम् समावाकिरन् - || ३-५२-१६

तस्याः कौशेयम् उद्धूतम् आकाशे कनक प्रभम् |<br>बभौ च आदित्य रागेण ताम्रम् अभ्रम् इव आतपे || ३-५२-१७

तस्याः तत् विमलम् - सु नसम् - वक्त्रम् आकाशे रावण अंक गम् |<br>न रराज विना रामम् विनालम् इव पंकजम् || 
३-५२-१८

बभूव जलदम् नीलम् भित्त्वा चन्द्र इव उदितः |<br>सु ललाटम् सु केश अंतम् पद्म गर्भ आभम् अव्रणम् || ३-५२-१९<br>
शुक्लैः सु विमलैर् दन्तैः प्रभावद्भिः अलंकृतम् |<br>तस्याः सु नयनम् वक्त्रम् आकाशे रावण अंक गम् || ३-५२-२०<br>
रुदितम् व्यपमृष्ट अस्रम् चन्द्रवत् प्रिय दर्शनम् |<br>सु नासम् चारु ताम्र ओष्ठम् आकाषे हाटक प्रभम् || 
३-५२-२१

राक्षसेन्द्र समाधूतम् तस्याः तत् वदनम् शुभम् |<br>शुशुभे न विना रामम् दिवा चन्द्र इव उदितः || ३-५२-२२

सा हेम वर्णा नील अंगम् मैथिली राक्षस अधिपम् |<br>शुशुभे कांचनी कांची नीलम् मणिम् - गजम् - इव आश्रिता 
|| ३-५२-२३

सा पद्म पीता हेम आभा रावणम् जनक आत्मजा |<br>विद्युत् घनम् इव आविश्य शुशुभे तप्त भूषणा || ३-५२-२४

तस्या भूषण घोषेण वैदेह्या राक्षस अधिपः |<br>बभूव विमलो नीलः सघोष इव तोयदः || ३-५२-२५

उत्तम अंग च्युता तस्याः पुष्प वृष्टिः समन्ततः |<br>सीताया ह्रियमाणायाः पपात धरणी तले || ३-५२-२६

सा तु रावण वेगेन पुष्प वृष्टिः समन्ततः |<br>समाधूता दशग्रीवम् पुनः एव अभ्यवर्तत || ३-५२-२७

अभ्यवर्तत पुष्पाणाम् धारा वैश्रवण अनुजम् |<br>नक्षत्र माला विमला मेरुम् नगम् इव उन्नतम् || ३-५२-२८

चरणात् नूपुरम् भ्रष्टम् वैदेह्या रत्न भूषितम् |<br>विद्युत् मण्डल संकाशम् पपात धरणी तले || ३-५२-२९

तरु प्रवाल रक्ता सा नील अंगम् राक्षस ईश्वरम् |<br>प्राशोभयत वैदेही गजम् कक्ष्या इव कांचनी || ३-५२-३०

ताम् महा उल्काम् इव आकाशे दीप्यमानाम् स्व तेजसा |<br>जहार आकाशम् आविश्य सीताम् वैश्रवण अनुजः || ३-५२-३१

तस्याः तानि अग्नि वर्णानि भूषणानि मही तले |<br>स घोषाणि अवकीर्यन्त क्षीणाः तारा इव अंबरात् || ३-५२-३२

तस्याः स्तन अन्तरात् भ्रष्टो हारः तारा अधिप द्युतिः |<br>वैदेह्या निपतन् भाति गंगा इव गगनात् च्युता 
|| ३-५२-३३

उत्पात वात अभिहता नाना द्विज गण आयुताः |<br>मा भैः इति विधूत अग्रा व्याजह्रुः इव पादपाः || ३-५२-३४

नलिन्यो ध्वस्त कमलाः त्रस्त मीन जले चराः |<br>सखीम् इव गत उत्साहाम् शोचन्ति इव स्म मैथिलीम् || ३-५२-३५

समंतात् अभिसंपत्य सिंह व्याघ्र मृग द्विजाः |<br>अन्वधावन् तदा रोषात् सीताम् छाया अनुगामिनः || ३-५२-३६

जल प्रपात अस्र मुखाः शृन्गैः उच्छ्रित बाहवः |<br>सीतायाम् ह्रियमाणायाम् विक्रोशन्ति इव पर्वताः || ३-५२-३७

ह्रियमाणाम् तु वैदेहीम् दृष्ट्वा दीनो दिवाकरः |<br>प्रविध्वस्त प्रभः श्रीमान् आसीत् पाण्डुर मण्डलः || 
३-५२-३८

न अस्ति धर्मः कुतः सत्यम् न आर्जवम् न अनृशंसता |<br>यत्र रामस्य वैदेहीम् भार्याम् हरति रावणः || ३-५२-३९<br>
इति भूतानि सर्वाणि गणशः पर्यदेवयन् |

वित्रस्तका दीन मुखा रुरुदुः मृग पोतकाः || ३-५२-४०<br>उद्वीक्ष्य उद्वीक्ष्य नयनैः अस्र पात आविल ईक्षणाः 
|

सुप्रवेपित गात्राः च बभूवुः वन देवताः || ३-५२-४१<br>विक्रोशन्तीम् दृढम् सीताम् दृष्ट्वा दुःखम् तथा गताम् 
|

ताम् तु लक्ष्मण राम इति क्रोशन्तीम् मधुर स्वराम् || ३-५२-४२<br>अवेक्षमाणाम् बहुशो वैदेहीम् धरणी तलम् 
|<br>स ताम् आकुल केशान्ताम् विप्रमृष्ट विशेषकाम् |<br>जहार आत्म विनाशाय दशग्रीवो मनस्विनाम् || ३-५२-४३

ततः तु सा चारु दती शुचि स्मिता<br>विना कृता बन्धु जनेन मैथिली |<br>अपश्यती राघव लक्ष्मणाउ उभौ<br>विवर्ण 
वक्त्रा भय भार पीडिता || ३-५२-४४

इति वाल्मीकि रामायणे आदि काव्ये अरण्य काण्डे द्वि पंचाशः सर्गः
undefined
undefined
undefined

तौ कबन्धेन तम् मार्गम् पम्पाया दर्शितम् वने |<br>आतस्थतुः दिशम् गृह्य प्रतीचीम् नृ वर आत्मजौ || ३-७४-१

तौ शैलेषु आचित अनेकान् क्षौद्र कल्प फल द्रुमान् |<br>वीक्षन्तौ जग्मतुः द्रष्टुम् सुग्रीवम् राम लक्ष्मणौ 
|| ३-७४-२

कृत्वा च शैल पृष्ठे तु तौ वासम् रघु नन्दनौ |<br>पंपायाः पश्चिमम् तीरम् राघवौ उपतस्थतुः || ३-७४-३

तौ पुष्करिण्याः पंपायाः तीरम् आसाद्य पश्चिमम् |<br>अपश्यताम् ततः तत्र शबर्या रम्यम् आश्रमम् || ३-७४-४

तौ तम् आश्रमम् आसाद्य द्रुमैः बहुभिः आवृतम् |<br>सु रम्यम् अभिवीक्षन्तौ शबरीम् अभ्युपेयतुः || ३-७४-५

तौ दृष्ट्वा तु तदा सिद्धा समुत्थाय कृतांजलिः |<br>पादौ जग्राह रामस्य लक्ष्मणस्य च धीमतः || ३-७४-६

पाद्यम् आचमनीयम् च सर्वम् प्रददात् यथा विधि |<br>ताम् उवाच ततो रामः श्रमणीम् धर्म संस्थिताम् || ३-७४-७

कच्चित् ते निर्जिता विघ्नाः कच्चित् ते वर्धते तपः |<br>कच्चित् ते नियतः कोप आहारः च तपोधने || ३-७४-८

कच्चित् ते नियमाः प्राप्ताः कच्चित् ते मनसः सुखम् |<br>कच्चित् ते गुरु शुश्रूषा सफला चारु भाषिणि || 
३-७४-९

रामेण तापसी पृष्ठा सा सिद्धा सिद्ध सम्मता |<br>शशंस शबरी वृद्धा रामाय प्रति अवस्थिता || ३-७४-१०

अद्य प्राप्ता तपः सिद्धिः तव संदर्शनात् मया |<br>अद्य मे सफलम् जन्म गुरवः च सुपूजिताः || ३-७४-११

अद्य मे सफलम् तप्तम् स्वर्गः चैव भविष्यति |<br>त्वयि देव वरे राम पूजिते पुरुषर्षभ || ३-७४-१२

तव अहम् चक्षुषा सौम्य पूता सौम्येन मानद |<br>गमिष्याम्यक्षयांलोकांस्वत्प्रसादादरिन्दम - यद्वा -<br>गमिष्यामि 
अक्षयान् लोकान् त्वत् प्रसादात् अरिंदम || ३-७४-१३

चित्रकूटम् त्वयि प्राप्ते विमानैः अतुल प्रभैः |<br>इतः ते दिवम् आरूढा यान् अहम् पर्यचारिषम् || ३-७४-१४

तैः च अहम् उक्ता धर्म ज्ञैः महाभागैः महर्षिभिः |<br>आगमिष्यति ते रामः सु पुण्यम् इमम् आश्रमम् || ३-७४-१५<br>
स ते प्रतिग्रहीतव्यः सौमित्रि सहितो अतिथिः |<br>तम् च दृष्ट्वा वरान् लोकान् अक्षयान् त्वम् गमिष्यसि 
|| ३-७४-१६

एवम् उक्ता महाभागैः तदा अहम् पुरुषर्षभ |<br>मया तु विविधम् वन्यम् संचितम् पुरुषर्षभ || ३-७४-१७<br>तव 
अर्थे पुरुषव्याघ्र पम्पायाः तीर संभवम् |

एवम् उक्तः स धर्मात्मा शबर्या शबरीम् इदम् || ३-७४-१८<br>राघवः प्राह विज्ञाने ताम् नित्यम् अबहिष्कृताम् 
|

दनोः सकाशात् तत्त्वेन प्रभावम् ते महात्मनः || ३-७४-१९<br>श्रुतम् प्रत्यक्षम् इच्छामि संद्रष्टुम् यदि 
मन्यसे |

एतत् तु वचनम् श्रुत्वा राम वक्त्रात् विनिःसृतम् || ३-७४-२०<br>शबरी दर्शयामास तौ उभौ तत् वनम् महत् |

पश्य मेघ घन प्रख्यम् मृग पक्षि समाकुलम् || ३-७४-२१<br>मतंग वनम् इति एव विश्रुतम् रघुनंदन |<br>इह ते 
भावित आत्मानो गुरवो मे महाद्युते |<br>जुहवान् चक्रिरे नीडम् मंत्रवत् मंत्र पूजितम् || ३-७४-२२

इयम् प्रत्यक् स्थली वेदी यत्र ते मे सुसत्कृताः |<br>पुष्प उपहारम् कुर्वन्ति श्रमात् उद् वेपिभिः करैः 
|| ३-७४-२३

तेषाम् तपः प्रभावेन पश्य अद्य अपि रघूत्तम |<br>द्योतयन्ति दिशः सर्वाः श्रिया वेद्यः अतुल प्रभाः || ३-७४-२४

अशक्नुवद्भिस्तैर्गन्तुमुपवासश्रमालसैः - यद्वा -<br>अशक्नुवद्भिः तैः गन्तुम् उपवास श्रम आलसैः |<br>चिन्तिते 
अभ्यागतान् पश्य समेतान् सप्त सागरान् || ३-७४-२५

कृत अभिषेकैः तैः न्यस्ता वल्कलाः पादपेषु इह |<br>अद्य अपि न विशुष्यन्ति प्रदेशे रघुनंदन || ३-७४-२६

देव कार्याणि कुर्वद्भिः यानि इमानि कृतानि वै |<br>पुष्पैः कुवलयैः सार्थम् म्लानत्वम् न तु यान्ति वै 
|| ३-७४-२७

कृत्स्नम् वनम् इदम् दृष्टम् श्रोतव्यम् च श्रुतम् त्वया |<br>तत् इच्छामि अभ्यनुज्ञाता त्यक्ष्यामि एतत् 
कलेवरम् || ३-७४-२८

तेषाम् इच्छामि अहम् गन्तुम् समीपम् भावित आत्मनाम् |<br>मुनीनाम् आश्रमो येषाम् अहम् च परिचारिणी || ३-७४-२९

धर्मिष्ठम् तु वचः श्रुत्वा राघवः सह लक्ष्मणः |<br>प्रहर्सम् अतुलम् लेभे आश्चर्यम् इदम् च अब्रवीत् || 
३-७४-३०

ताम् उवाच ततो रामः शबरी संश्रित व्रताम् |<br>अर्चितो अहम् त्वया भद्रे गच्छ कामम् यथा सुखम् || ३-७४-३१

इति एवम् उक्ता जटिला चीर कृष्ण अजिन अंबरा |<br>अनुज्ञाता तु रामेण हुत्वा आत्मानम् हुत अशने || ३-७४-३२<br>
ज्वलत् पावक संकाशा स्वर्गम् एव जगाम सा |

दिव्यम् आभरण संयुक्ता दिव्य माल्य अनुलेपना || ३-७४-३३<br>दिव्य अंबर धरा तत्र बभूव प्रिय दर्शन |<br>विराजयन्ती 
तम् देशम् विद्युत् सौदामिनी यथा || ३-७४-३४

यत्र ते सुकृत आत्मानो विहरन्ति महर्षयः |<br>तत् पुण्यम् शबरी स्थानम् जगाम आत्म समाधिना || ३-७४-३५

इति वाल्मीकि रामायणे आदि काव्ये अरण्य काण्डे चतुः सप्ततितमः सर्गः
undefined
undefined
undefined

सा तम् संप्रेक्ष्य सुश्रोणी कुसुमानि विचिन्वती |<br>हेम राजत वर्णाभ्याम् पार्श्वाभ्याम् उपशोभितम् || 
३-४३-१<br>प्रहृष्टा च अनवद्यान्गी मृष्ट हाटक वर्णिनी |<br>भर्तारम् अपि च आक्रन्द लक्ष्मणम् चैव सायुधम् 
|| ३-४३-२

आहूय आहूय च पुनः तम् मृगम् साधु वीक्षते |<br>आगच्छ आगच्छ शीघ्रम् वै आर्यपुत्र सह अनुज || ३-४३-३

तया आहूतौ नरव्याघ्रौ वैदेह्या राम लक्ष्मणौ |<br>वीक्षमाणौ तु तम् देशम् तदा ददृशतुः मृगम् || ३-४३-४

शंकमानः तु तम् दृष्ट्वा लक्ष्मणो रामम् अब्रवीत् |<br>तम् एव एनम् अहम् मन्ये मारीचम् राक्षसम् मृगम् || 
३-४३-५

चरन्तो मृगयाम् हृष्टाः पापेन उपाधिना वने |<br>अनेन निहता राम राजानः काम रूपिणा || ३-४३-६

अस्य मायाविदो माया मृग रूपम् इदम् कृतम् |<br>भानुमत् पुरुषव्याघ्र गन्धर्व पुर संनिभम् || ३-४३-७

मृगो हि एवम् विधो रत्न विचित्रो न अस्ति राघव |<br>जगत्याम् जगतीनाथ माया एषा हि न संशयः || ३-४३-८

एवम् ब्रुवाणम् काकुत्स्थम् प्रतिवार्य शुचि स्मिता |<br>उवाच सीता संहृष्टा चद्मना हृत चेतना || ३-४३-९

आर्यपुत्र अभिरामो असौ मृगो हरति मे मनः |<br>आनय एनम् महाबाहो क्रीडार्थम् नः भविष्यति || ३-४३-१०

इह आश्रम पदे अस्माकम् बहवः पुण्य दर्शनाः |<br>मृगाः चरन्ति सहिताः चमराः सृमराः तथा || ३-४३-११

ऋक्षाः पृषत संघाः च वानराः किनराः तथा |<br>विचरन्ति महाबाहो रूप श्रेष्ठा महाबलाः || ३-४३-१२

न च अस्य सदृशो राजन् दृष्ट पूर्वो मृगः मया |<br>तेजसा क्षमया दीप्त्या यथा अयम् मृग सत्तमः || ३-४३-१३

नाना वर्ण विचित्र अंगो रत्न भूतो मम अग्रतः |<br>द्योतयन् वनम् अव्यग्रम् शोभते शशि संनिभः || ३-४३-१४

अहो रूपम् अहो लक्ष्मीः स्वर संपत् च शोभना |<br>मृगो अद्भुतो विचित्रांगो हृदयम् हरति इव मे || ३-४३-१५

यदि ग्रहणम् अभ्येति जीवन् एव मृगः तव |<br>आश्चर्य भूतम् भवति विस्मयम् जनयिष्यति || ३-४३-१६

समाप्त वन वासानाम् राज्य स्थानाम् च नः पुनः |<br>अंतःपुरे विभूषार्थो मृग एष भविष्यति || ३-४३-१७

भरतस्य आर्यपुत्रस्य श्वश्रूणाम् मम च प्रभो |<br>मृग रूपम् इदम् दिव्यम् विस्मयम् जनयिष्यति || ३-४३-१८

जीवन् न यदि ते अभ्येति ग्रहणम् मृग सत्तमः |<br>अजिनम् नरशार्दूल रुचिरम् तु भविष्यति || ३-४३-१९

निहतस्य अस्य सत्त्वस्य जांबूनदमय त्वचि |<br>शष्प बृस्याम् विनीतायाम् इच्छामि अहम् उपासितुम् || ३-४३-२०

कामवृत्तम् इदम् रौद्रम् स्त्रीणाम् असदृशम् मतम् |<br>वपुषा तु अस्य सत्त्वस्य विस्मयो जनितो मम || ३-४३-२१

तेन कांचन रोम्णा तु मणि प्रवर शृंगिणा |<br>तरुण आदित्य वर्णेन नक्षत्र पथ वर्चसा || ३-४३-२२<br>बभूव राघवस्य 
अपि मनो विस्मयम् आगतम् |

एवम् सीता वचः श्रुत्वा दृष्ट्वा च मृगम् अद्भुतम् || ३-४३-२३<br>लोबितः तेन रूपेण सीताया च प्रचोदितः |<br>
उवाच राघवो हृष्टो भ्रातरम् लक्ष्मणम् वचः || ३-४३-२४

पश्य लक्ष्मण वैदेह्याः स्पृहाम् उल्लसिताम् इमाम् |<br>रूप श्रेष्ठतया हि एष मृगो अद्य न भविष्यति || ३-४३-२५<br>
न वने नंदनोद्देशे न चैत्ररथ संश्रये |<br>कुतः पृथिव्याम् सौमित्रे यो अस्य कश्चित् समो मृगः || ३-४३-२६

प्रतिलोम अनुलोमाः च रुचिरा रोम राजयः |<br>शोभन्ते मृगम् आश्रित्य चित्राः कनक बिन्दुभिः || ३-४३-२७

पश्य अस्य जृंभमाणस्य दीप्ताम् अग्नि शिखोपमाम् |<br>जिह्वाम् मुखात् निःसरंतीम् मेघात् इव शत ह्रदाम् || 
३-४३-२८

मसार गल्वर्क मुखः शंख मुक्ता निभ उदरः |<br>कस्य नाम अनिरूप्यः असौ न मनो लोभयेत् मृगः || ३-४३-२९

कस्य रूपम् इदम् दृष्ट्वा जांबूनदमय प्रभम् |<br>नाना रत्नमयम् दिव्यम् न मनो विस्मयम् व्रजेत् || ३-४३-३०

मांस हेतोः अपि मृगान् विहारार्थम् च धन्विनः |<br>घ्नन्ति लक्ष्मण राजानो मृगयायाम् महावने || ३-४३-३१

धनानि व्यवसायेन विचीयन्ते महावने |<br>धातवो विविधाः च अपि मणि रत्न सुवर्णिनः || ३-४३-३२

तत् सारम् अखिलम् नॄणाम् धनम् निचय वर्धनम् |<br>मनसा चिन्तितम् सर्वम् यथा शुक्रस्य लक्ष्मण || ३-४३-३३

अर्थी येन अर्थ कृत्येन संव्रजति अविचारयन् |<br>तम् अर्थम् अर्थ शास्त्रज्ञः प्राहुः अर्थ्याः च लक्ष्मण 
|| ३-४३-३४

एतस्य मृग रत्नस्य परार्ध्ये कांचन त्वचि |<br>उपवेक्ष्यति वैदेही मया सह सुमध्यमा || ३-४३-३५

न कादली न प्रियकी न प्रवेणी न च अविकी |<br>भवेत् एतस्य सदृशी स्पर्शनेन इति मे मतिः || ३-४३-३६

एष चैव मृगः श्रीमान् यः च दिव्यो नभः चरः |<br>उभौ एतौ मृगौ दिव्यौ तारामृग महीमृगौ || ३-४३-३७

यदि वा अयम् तथा यत् माम् भवेत् वदसि लक्ष्मण |<br>माया एषा राक्षसस्य इति कर्तव्यो अस्य वधो मया || ३-४३-३८

एतेन हि नृशंसेन मारीचेन अकृत आत्मना |<br>वने विचरता पूर्वम् हिंसिता मुनि पुंगवाः || ३-४३-३९

उत्थाय बहवो अनेन मृगयायाम् जनाधिपाः |<br>निहताः परम इष्वासाः तस्मात् वध्यः तु अयम् मृगः || ३-४३-४०

पुरस्तात् इह वातापिः परिभूय तपस्विनः |<br>उदरस्थो द्विजान् हन्ति स्व गर्भो अश्वतरीम् इव || ३-४३-४१

स कदाचित् चिरात् लोभात् आससाद महामुनिम् |<br>अगस्त्यम् तेजसा युक्तम् भक्ष्यः तस्य बभूव ह || ३-४३-४२

समुत्थाने च तत् रूपम् कर्तु कामम् समीक्ष्य तम् |<br>उत्स्मयित्वा तु भगवान् वातापिम् इदम् अब्रवीत् || 
३-४३-४३

त्वया अविगण्य वातापे परिभूताः च तेजसा |<br>जीव लोके द्विज श्रेष्ठाः तस्मात् असि जराम् गतः || ३-४३-४४

तत् एतत् न भवेत् रक्षो वातापिः इव लक्ष्मण |<br>मत् विधम् यो अतिमन्येत धर्म नित्यम् जितेन्द्रियम् || 
३-४३-४५<br>भवेत् हतो अयम् वातापिः अगस्त्येन इव मा गतः |

इह त्वम् भव संनद्धो यंत्रितो रक्ष मैथिलीम् || ३-४३-४६<br>अस्याम् आयत्तम् अस्माकम् यत् कृत्यम् रघुनंदन 
|

अहम् एनम् वधिष्यामि ग्रहीष्यामि अथवा मृगम् || ३-४३-४७<br>यावत् गच्छामि सौमित्रे मृगम् आनयितुम् द्रुतम् 
|

पश्य लक्ष्मण वैदेहीम् मृग त्वचि गताम् स्पृहाम् || ३-४३-४८<br>त्वचा प्रधानया हि एष मृगो अद्य न भविष्यति 
|

अप्रमत्तेन ते भाव्यम् आश्रमस्थेन सीतया || ३-४३-४९<br>यावत् पृषतम् एकेन सायकेन निहन्मि अहम् |<br>हत्वा 
एतत् चर्म च आदाय शीघ्रम् एष्यामि लक्ष्मण || ३-४३-५०

प्रदक्षिणेन अतिबलेन पक्षिणा<br>जटायुषा बुद्धिमता च लक्ष्मण |<br>भव अप्रमत्तः प्रतिगृह्य मैथिलीम्<br>
प्रति क्षणम् सर्वत एव शन्कितः || ३-४३-५१

इति वाल्मीकि रामायणे आदि 
काव्ये अरण्य काण्डे त्रि चत्वारिंशः सर्गः
undefined
undefined
undefined

ततः शूर्पणखा वाक्यम् तत् श्रुत्वा रोम हर्षणम् |<br>सचिवान् अभ्यनुज्ञाय कार्यम् बुद्ध्वा जगाम ह || ३-३५-१

तत् कार्यम् अनुगम्यांतर् यथावत् उपलभ्य च |<br>दोषाणाम् च गुणानाम् च सम्प्रधार्य बल अबलम् || ३-३५-२<br>
इति कर्तव्यम् इति एव कृत्वा निश्चयम् आत्मनः |<br>स्थिर बुद्धिः ततो रम्याम् यान शालाम् जगाम ह || ३-३५-३

यान शालाम् ततो गत्वा प्रच्छन्नम् राक्षस अधिपः |<br>सूतम् संचोदयामास रथः संयुज्यताम् इति || ३-३५-४

एवम् उक्तः क्षणेन एव सारथिः लघु विक्रमः |<br>रथम् संयोजयामास तस्य अभिमतम् उत्तमम् || ३-३५-५

कांचनम् रथम् आस्थाय कामगम् रत्न भूषितम् |<br>पिशाच वदनैः युक्तम् खरैः कनक भूषणैः || ३-३५-६<br>मेघ प्रतिम 
नादेन स तेन धनद अनुजः |<br>राक्षसाधिपतिः श्रीमान् ययौ नद नदी पतिम् || ३-३५-७

स श्वेत वाल व्यजनः श्वेतः छत्रो दशाननः |<br>स्निग्ध वैदूर्य संकाश तप्त कान्चन भूषणः || ३-३५-८<br>दशग्रीवो 
विंशति भुजो दर्शनीय परिच्छदः |<br>त्रिदश अरिः मुनीन्द्र घ्नो दश शीर्ष इव अद्रि राट् || ३-३५-९<br>कामगम् 
रथम् आस्थाय शुशुभे राक्षसाधिपः |<br>विद्युन् मण्डलवान् मेघः स बलाक इव अंबरे || ३-३५-१०

स शैलम् सागर अनूपम् वीर्यवान् अवलोकयन् |<br>नाना पुष्प फलैर् वृक्षैर् अनुकीर्णम् सहस्रशः || ३-३५-११

शीत मंगल तोयाभिः पद्मिनीभिः समंततः |<br>विशालैः आश्रम पदैः वेदिमद्भिः अलंकृतम् || ३-३५-१२

कदल्य अटवि संशोभम् नालिकेर उपशोभितम् |<br>सालैः तालैः तमालैः च तरुभिः च सुपुष्पितैः || ३-३५-१३

अत्यन्त नियत आहारैः शोभितम् परम ऋषिभिः |<br>नागैः सुपर्णैः गंधर्वैः किंनरैः च सहस्रशः || ३-३५-१४<br>
जित कामैः च सिद्धैः च चारणैः च उपशोभितम् |<br>आजैः वैखानसैः माषैः वालखिल्यैः मरीचिपैः || ३-३५-१५

दिव्य आभरण माल्याभिः दिव्य रूपाभिः आवृतम् |<br>क्रीडा रति विधिज्ञाभिः अप्सरोभिः सहस्रशः || ३-३५-१६

सेवितम् देव पत्नीभिः श्रीमतीभिः उपासितम् |<br>देव दानव सन्घैः च चरितम् तु अमृत अशिभिः || ३-३५-१७

हंस क्रौन्च प्लव आकीर्णम् सारसैः संप्रणादितम् |<br>वैदूर्य प्रस्तरम् स्निग्धम् सांद्रम् सागर तेजसा || 
३-३५-१८

पाण्डुराणि विशालानि दिव्य माल्य युतानि च |<br>तूर्य गीत अभिजुष्टानि विमानानि समंततः || ३-३५-१९<br>तपसा 
जित लोकानाम् कामगान् अभिसंपतन् |<br>गन्धर्व अप्सरसः चैव ददर्श धनदानुजः || ३-३५-२०

निर्यास रस मूलानाम् चंदनानाम् सहस्रशः |<br>वनानि पश्यन् सौम्यानि घ्राण तृप्ति कराणि च || ३-३५-२१

अगुरूणाम् च मुख्यानाम् वनानि उपवनानि च |<br>तक्कोलानाम् च जात्यानाम् फलानाम् च सुगन्धिनाम् || ३-३५-२२

पुष्पाणि च तमालस्य गुल्मानि मरिचस्य च |<br>मुक्तानाम् च समूहानि शुष्यमाणानि तीरतः || ३-३५-२३

शैलानि प्रवरान् चैव प्रवाल निचयान् तथा |<br>कांचनानि च शृंगाणि राजतानि तथैव च || ३-३५-२४

प्रस्रवाणि मनोज्ञानि प्रसन्नानि अद्भुतानि च |<br>धन धान्य उपपन्नानि स्त्री रत्नैः आवृतानि च || ३-३५-२५<br>
हस्ति अश्व रथ गाढानि नगराणि विलोकयन् |

तम् समम् सर्वतः स्निग्धम् मृदु संस्पर्श मारुतम् || ३-३५-२६<br>अनूपे सिन्धु राजस्य ददर्श त्रिदिव उपमम् 
|

तत्र अपश्यत् स मेघ आभम् न्यग्रोधम् मुनिभिर् वृतम् || ३-३५-२७<br>समंतात् यस्य ताः शाखाः शत योजनम् आयताः 
|

यस्य हस्तिनम् आदाय महा कायम् च कच्छपम् || ३-३५-२८<br>भक्षार्थम् गरुडः शाखाम् आजगाम महाबलः |

तस्य ताम् सहसा शाखाम् भारेण पतगोत्तमः || ३-३५-२९<br>सुपर्णः पर्ण बहुलाम् बभंज अथ महाबलः |

तत्र वैखानसा माषा वालखिल्या मरीचिपाः || ३-३५-३०<br>अजा बभूवुः धूम्राः च संगताः परमर्षयः |

तेषाम् दयाअर्थम् गरुडः ताम् शाखाम् शत योजनाम् || ३-३५-३१<br>भग्नम् आदाय वेगेन तौ च उभौ गज कच्छपौ |

एक पादेन धर्म आत्मा भक्षयित्वा तत् आमिषम् || ३-३५-३२<br>निषाद विषयम् हत्वा शाखया पतगोत्तमः |<br>प्रहर्षम् 
अतुलम् लेभे मोक्षयित्वा महामुनीन् || ३-३५-३३

स तेन तु प्रहर्षेण द्विगुणी कृत विक्रमः |<br>अमृत आनयनार्थम् वै चकार मतिमान् मतिम् || ३-३५-३४

अयो जालानि निर्मथ्य भित्त्वा रत्न गृहम् वरम् |<br>महेन्द्र भवनात् गुप्तम् आजहार अमृतम् ततः || ३-३५-३५

तम् महर्षि गणैः जुष्टम् सुपर्ण कृत लक्षणम् |<br>नाम्ना सुभद्रम् न्यग्रोधम् ददर्श धनद अनुजः || ३-३५-३६

तम् तु गत्वा परम् पारम् समुद्रस्य नदी पतेः |<br>ददर्श आश्रमम् एकांते पुण्ये रम्ये वनांतरे || ३-३५-३७

तत्र कृष्ण अजिन धरम् जटा वल्कल धारिणम् |<br>ददर्श नियत आहारम् मारीचम् नाम राक्षसम् || ३-३५-३८

स रावणः समागम्य विधिवत् तेन रक्षसा |<br>मारीचेन अर्चितो राजा सर्व कामैः अमानुषैः || ३-३५-३९

तम् स्वयम् पूजयित्वा च भोजनेन उदकेन च |<br>अर्थोपहितया वाचा मारीचो वाक्यम् अब्रवीत् || ३-३५-४०

कच्चित् ते कुशलम् राजन् लंकायाम् राक्षसेश्वर |<br>केन अर्थेन् पुनः त्वम् वै तूर्णम् एव इह आगतः || ३-३५-४१

एवम् उक्तो महातेजा मारीचेन स रावण |<br>ततः पश्चात् इदम् वाक्यम् अब्रवीत् वाक्य कोविदः || ३-३५-४२

इति वाल्मीकि रामायणे आदि काव्ये अरण्य काण्डे पंच त्रिंशः सर्गः
undefined
undefined
undefined

कृत्वा एवम् उदकम् तस्मै प्रस्थितौ राघवौ तदा |<br>अवेक्षन्तौ वने सीताम् जग्मतुः पश्चिमाम् दिशम् || ३-६९-१

ताम् दिशम् दक्षिणाम् गत्वा शर चाप असि धारिणौ |<br>अविप्रहतम् ऐक्ष्वाकौ पन्थानम् प्रतिपेदतुः || ३-६९-२

गुल्मैः वृक्षैः च बहुभिः लताभिः च प्रवेष्टितम् |<br>आवृतम् सर्वतो दुर्गम् गहनम् घोर दर्शनम् || ३-६९-३

व्यतिक्रम्य तु वेगेन गृहीत्वा दक्षिणाम् दिशम् |<br>सु भीमम् तन् महाअरण्यम् व्यतियातौ महाबलौ || ३-६९-४

ततः परम् जनस्थानात् त्रि क्रोशम् गम्य राघवौ |<br>क्रौंच अरण्यम् विविशतुः गहनम् तौ महौजसौ || ३-६९-५

नाना मेघ घन प्रख्यम् प्रहृष्टम् इव सर्वतः |<br>नाना वर्णैः शुभैः पुष्पैः मृग पक्षि गणैः युतम् || ३-६९-६<br>
दिदृक्षमाणौ वैदेहीम् तत् वनम् तौ विचिक्यतुः |<br>तत्र तत्र अवतिष्ठन्तौ सीता हरण दुःखितौ || ३-६९-७

ततः पूर्वेण तौ गत्वा त्रि क्रोसम् भ्रातरु तदा |<br>क्रौंचारण्यम् अतिक्रम्य मातंग आश्रम अंतरा || ३-६९-८<br>
दृष्टा तु तद् वनम् घोरम् बहु भीम मृग द्विजम् |<br>नाना वृक्ष समाकीर्णम् सर्वम् गहन पादपम् || ३-६९-९<br>
ददृशाः ते गिरौ तत्र दरीम् डशरथ आत्मजौ |<br>पाताल सम गम्भीराम् तमसा नित्य संवृताम् || ३-६९-१०

आसाद्य च नरव्याघ्रौ दर्याः तस्या अविदूरतः |<br>ददर्श तु महारूपाम् रक्षसीम् विकृत आननाम् || ३-६९-११

भयदाम् अल्प सत्त्वानाम् भीभत्साम् रौद्र दर्शनाम् |<br>लंबोदरीम् तीक्ष्ण दंष्ट्राम् करालीम् परुष त्वचम् 
|| ३-६९-१२<br>भक्षयन्तीम् मृगान् भीमान् विकटाम् मुक्त मूर्धजाम् |<br>अवैक्षताम् तु तौ तत्र भ्रातरौ राम 
लक्ष्मणौ || ३-६९-१३

सा समासाद्य तौ वीरौ व्रजन्तम् भ्रातुः अग्रतः |<br>एहि रंस्यावहे इति उक्त्वा समालंबत लक्ष्मणम् || ३-६९-१४

उवाच च एनम् वचनम् सौमित्रिम् उपगुह्य सा |<br>अहम् तु अयोमुखी नाम लाभः ते त्वम् असि प्रियः || ३-६९-१५<br>
नाथ पर्वत दुर्गेषु नदीनाम् पुलिनेषु च |<br>आयुः चिरम् इदम् वीर त्वम् मया सह रंस्यसे || ३-६९-१६

एवम् उक्तः तु कुपितः खडगम् उद्धृत्य लक्ष्मणः |<br>कर्ण नास स्तनम् तस्या निचकर्ता अरिसूदनः || ३-६९-१७

कर्ण नासे निकृत्ते तु विस्वरम् विननाद सा |<br>यथा आगतम् प्रदुद्राव राक्षसी घोर दर्शना || ३-६९-१८

तस्याम् गतायाम् गहनम् व्रजन्तौ वनम् ओजसा |<br>आसेदतुः अरि मित्र घ्नौ भ्रातरौ राम लक्ष्मणौ || ३-६९-१९

लक्ष्मणः तु महातेजाः सत्त्ववान् शीलवान् शुचिः |<br>अब्रवीत् प्रांजलिः वाक्यम् भ्रातरम् दीप्त तेजसम् 
|| ३-६९-२०

स्पंदन्ते मे दृढम् बाहुः उद्विग्नम् इव मे मनः |<br>प्रायशः च अपि अनिष्टानि निमित्तानि उपलक्षये || ३-६९-२१

तस्मात् सज्जी भव आर्य त्वम् कुरुष्व वचनम् हितम् |<br>मम एव हि निमित्तानि सद्यः शंसन्ति संभ्रमम् || ३-६९-२२

एष वंजुलको नाम पक्षी परम दारुणः |<br>आवयोः विजयम् युद्धे शंसन् इव विनर्दति || ३-६९-२३

तयोः अन्वेषतोः एवम् सर्वम् तत् वनम् ओजसा |<br>संजज्ञे विपुलः शब्दः प्रभंजन् इव तत् वनम् || ३-६९-२४

संवेष्टितम् इव अत्यर्थम् गहनम् मातरिश्वना |<br>वनस्य तस्य शब्दो अभूत् दिवम् आपूरयन् इव || ३-६९-२५

तम् शब्दम् कांक्षमाणः तु रामः खड्गी सह अनुजः |<br>ददर्श सु महा कायम् राक्षसम् विपुल उरसम् || ३-६९-२६

आसेदतुः च तत् रक्षः तौ उभौ प्रमुखे स्थितम् |<br>विवृद्धम् अ-शिरो ग्रीवम् कबंधम् उदरे मुखम् || ३-६९-२७

रोमभिर्निश्चितैस्तीक्ष्णैर्महागिरिमिवोच्छ्रितम् - यद्वा -<br>रोमभिः निचितैः तीक्ष्णैः महागिरिम् इव उच्छ्रितम् 
|<br>नील मेघ निभम् रौद्रम् मेघ स्तनित निःस्वनम् || ३-६९-२८

अग्नि ज्वाल निकाशेन ललाटस्थेन दीप्यता |<br>महापक्षेण पिंगेन विपुलेन आयतेन च || ३-६९-२९<br>एकेन उरसि 
घोरेण नयनेन आशु दर्शिना |<br>महा दंष्ट्र उपपन्नम् तम् लेलिहानम् महा मुखम् || ३-६९-३०

भक्षयंतम् महा घोरान् ऋक्ष सिम्ह मृग द्विपान् |<br>घोरौ भुजौ विकुर्वाणम् उभौ योजनम् आयतौ || ३-६९-३१

कराभ्याम् विविधान् गृह्य ऋक्षान् पक्षि गणान् मृगान् |<br>आकर्षन्तम् विकर्षन्तम् अनेकान् मृग यूथपान् 
|| ३-६९-३२<br>स्थितम् आवृत्य पन्थानम् तयोः भ्रात्रोः प्रपन्नयोः |

अथ तम् समतिक्रम्य क्रोश मात्रम् ददर्शतुः || ३-६९-३३<br>महान्तम् दारुणम् भीमम् कबंधम् भुज संवृतम् |<br>
कबंधम् इव संस्थानत् अति घोर प्रदशनम् || ३-६९-३४

स महा बाहुः अत्यर्थम् प्रसार्य विपुलौ भुजौ |<br>जग्राह सहितौ एव राघवौ पीडयन् बलात् || ३-६९-३५

खड्गिनौ दृढ धन्वानौ तिग्म तेजौ महा भुजौ |<br>भ्रातरौ विवशम् प्राप्तौ कृष्यमाणौ महा बलौ || ३-६९-३६

तत्र धैर्यात् च शूराः तु राघवो न एव विव्यधे |<br>बाल्यात् अनाश्रयत्वात् च एव लक्ष्मणः तु अतिविव्यधे 
|| ३-६९-३७<br>उवाच च विषण्णम् सन् राघवम् राघव अनुजः |

पश्य माम् विवशम् वीर राक्षसस्य वशम् गतम् || ३-६९-३८<br>मया एकन तु निर्युक्तः परिमुच्यस्व राघव |

माम् हि भूत बलिम् दत्त्वा पलास्व यथा सुखम् || ३-६९-३९<br>अधिगंता असि वैदेहीम् अचिरेण इति मे मतिः |

प्रति लभ्य च काकुत्स्थ पितॄ पैतामहम् महीम् || ३-६९-४०<br>तत्र माम् राम राज्यस्थः स्मर्तुम् अर्हसि सर्वदा 
|

लक्ष्मणेन एवम् उक्तः तु रामः सौमित्रिम् अब्रवीत् || ३-६९-४१<br>मा स्म त्रासम् वृथा वीर न हि त्वा दृक् 
विषीदति |

एतस्मिन् अन्तरे क्रूरो भ्रातरौ राम लक्ष्मणौ || ३-६९-४२<br>तौ उवाच महाबाहुः कबन्धो दानव उत्तमः |

कौ युवाम् वृषभ स्कन्धौ महा खड्ग धनुर् धरौ || ३-६९-४३<br>घोरम् देशम् इमम् प्राप्तौ दैवेन मम चाक्षुषौ 
|

वदतम् कार्यम् इह वाम् किम् अर्थम् च आगतौ युवाम् || ३-६९-४४<br>इमम् देशम् अनुप्राप्तौ क्षुधा आर्तस्य 
इह तिष्ठतः |

स बाण चाप खड्गौ च तीक्ष्ण शृंगौ इव ऋषभौ || ३-६९-४५<br>मम तूर्णम् उपसंप्राप्तौ दुर्लभम् जीवितम् वाम् 
|

तस्य तत् वचनम् श्रुत्वा कबंधस्य दुरात्मनः || ३-६९-४६<br>उवाच लक्ष्मणम् रामो मुखेन परिशुष्यता |

कृच्छ्रात् कृच्छ्रतरम् प्राप्य दारुणम् सत्य विक्रम || ३-६९-४७<br>व्यसनम् जीवित अन्ताय प्राप्तम् अप्राप्य 
ताम् प्रियाम् |

कालस्य सुमहत् वीर्यम् सर्व भूतेषु लक्ष्मण || ३-६९-४८<br>त्वाम् च माम् च नरव्याघ्र व्यसनैः पश्य मोहितौ 
|

न हि भारो अस्ति दैवस्य सर्व भुतेषु लक्ष्मण || ३-६९-४९<br>शूराः च बलवंतः च कृत अस्त्राः च रण आजिरे |<br>
काल अभिपन्नाः सीदन्ति यथा वालुक सेतवः || ३-६९-५०

इति ब्रुवाणो दृढ सत्य विक्रमो<br>महायशा दाशरथिः प्रतापवान् |<br>अवेक्ष्य सौमित्रिम् उदग्र विक्रमम्<br>
स्थिराम् तदा स्वाम् मतिम् आत्मना अकरोत् || ३-६९-५१

इति वाल्मीकि रामायणे आदि काव्ये अरण्य काण्डे एको न सप्ततितमः सर्गः
undefined
undefined
undefined

त्वरमणः ततो गत्वा जनस्थानात् अकंपनः |<br>प्रविश्य लंकाम् वेगेन रावणम् वाक्यम् अब्रवीत् || ३-३१-१

जनस्थान स्थिता राजन् रक्षसा बहवो हताः |<br>खरः च निहतः संख्ये क्थंचित् अहम् आगतः || ३-३१-२

एवम् उक्तो दशग्रीवः क्रुद्धः सम्‌रक्त लोचनः |<br>अकंपनम् उवाच इदम् निर्दहन् इव तेजसा || ३-३१-३

केन भीमम् जनस्थानम् हतम् मम परासुना |<br>को हि सर्वेषु लोकेषु गतिम् न अधिगमिष्यति || ३-३१-४

न हि मे विप्रियम् कृता शक्यम् मघवता सुखम् |<br>प्रप्तुम् वैश्रवणेन अपि न यमेन च विष्णुना || ३-३१-५

कालस्य च अपि अहम् कलो दहेयम् अपि पावकम् |<br>मृत्युम् मरण धर्मेण संयोजयितुम् उत्सहे || ३-३१-६

वातस्य तरसा वेगम् निहन्तुम् अपि च उत्सहे |<br>दहेयम् अपि संक्रुद्धः तेजसा आदित्य पावकौ || ३-३१-७

तथा क्रुद्धम् दशग्रीवम् कृतांजलिः अकंपनः |<br>भयात् संदिग्धया वचा रावणम् याचते अभयम् || ३-३१-८

दशग्रीवो अभयम् तस्मै प्रददौ रक्षसाम् वरः |<br>स विस्रब्धो अब्रवीत् वाक्यम् असंदिग्धम् अकंपनः || ३-३१-९

पुत्रो दशरथः ते सिंह संहननो युवा |<br>रामो नाम महास्कंधो वृत्त आयत महाभुजः || ३-३१-१०

श्यामः पृथुयशाः श्रीमान् अतुल्य बल विक्रमः |<br>हतः तेन जनस्थाने खरः च सह दूषणः || ३-३१-११

अकंपन वचः श्रुत्वा रावणो राक्षसाधिप |<br>नागेन्द्र इव निःश्वस्य इदम् वचनम् अब्रवीत् || ३-३१-१२

स सुरेन्द्रेण संयुक्तो रामः सर्व अमरैः सह |<br>उपयातो जनस्थानम् ब्रूहि कच्चित् अकंपन || ३-३१-१३

रावणस्य पुनर् वाक्यम् निशम्य तद् अकंपनः |<br>आचचक्षे बलम् तस्य विक्रमम् च महात्मनः || ३-३१-१४

रामो नाम महातेजाः श्रेष्टः सर्व धनुष्मताम् |<br>दिव्य अस्त्र गुण संपन्नः परंधर्म गतो युधि || ३-३१-१५

तस्य अनुरूपो बलब्वान् रक्ताक्षो दुन्दुभि स्वनः |<br>कनीयान् लक्ष्मणो भ्राता राका शशि निभ आननः || ३-३१-१६

स तेन सह संयुक्तः पावकेन अनिलो यथा |<br>श्रीमान् राज वरः तेन जनस्थानम् निपातितम् || ३-३१-१७

न एव देवा महत्मनो न अत्र कार्या विचारणा |<br>शरा रामेण तु उत्सृष्टा रुक्मपुंखाः पतत्रिणः || ३-३१-१८<br>
सर्पाः पंचानना भूत्वा भक्षयन्ति स्म राक्षसान् |

येन येन च गच्छन्ति राक्षसा भय कर्शिताः || ३-३१-१९<br>तेन तेन स्म पश्यन्ति रामम् एव अग्रतः स्थितम् |<br>
इत्थम् विनाशितम् जनस्थानम् तेन तव अनघ || ३-३१-२०

अकंपन अचः श्रुत्वा रावणो वाक्यम् अब्रवीत् |<br>गमिष्यामि जनस्थनम् रामम् हन्तुम् स लक्ष्मणम् || ३-३१-२१

अथ एवम् उक्ते वचने प्रोवाच इदम् अकंपनः |<br>श्रुणु राजन् यथा वृत्तम् रामस्य बल पौरुषम् || ३-३१-२२

असाध्यः कुपितो रामो विक्रमेण महायशाः |<br>आप गायाः तु पूर्णाया वेगम् परिहरेत् शरैः || ३-३१-२३

स तारा ग्रह नक्षत्रम् नभः च अपि अवसादयेत् |<br>असौ रामः तु सीदन्तीम् श्रीमान् अभ्युद्धरेत् महीम् || 
३-३१-२४

भित्वा वेलाम् समुद्रस्य लोकान् आप्लावयेत् विभुः |<br>वेगम् वा अपि समुद्रस्य वाअयुम् वा विधमेत् शरैः 
|| ३-३१-२५

संहृत्य वा पुनर् लोकान् विक्रमेण महायशाः |<br>शकतः श्रेष्ठः स पुरुषः स्रष्टुम् पुनर् अपि प्रजाः || ३-३१-२६

न हि रामो दशग्रीव शक्यो जेतुम् रणे त्वया |<br>रक्षसाम् वा अपि लोकेन स्वर्गः पाप जनैः इव || ३-३१-२७

न तम् वध्यम् अहम् मन्ये सर्वैः देव असुरैः अपि |<br>अयम् अस्य वध उपाय तत् एकमनाः शृउणु || ३-३१-२८

भार्या तस्य उत्तमा लोके सीता नाम सुमध्यमा |<br>श्यामा सम विभक्त अंगी स्त्री रत्नम् रत्न बूषिता || ३-३१-२९

न एव देवी न गन्धर्वी न अप्सरा न च पन्नगी |<br>तुल्या सीमन्तिनी तस्या मानुषी तु कुतो भवेत् || ३-३१-३०

तस्य अपहर भार्याम् त्वम् तम् प्रमथ्य महावने |<br>सीताया रहितो रामो न च एव हि भविष्यति || ३-३१-३१

अरोचयत् तद् वाक्यम् रावणो राक्षस अधिपः |<br>चिंतयित्वा महाबाहुः अकंपनम् उवाच || ३-३१-३२

बाढम् कल्यम् गमिष्यामि हि एकः सारथिना सह |<br>आनेष्यामि च वैदेहीम् इमाम् हृष्टो महा पुरीम् || ३-३१-३३

तत् एवम् उक्त्वा प्रययौ खर युक्तेन रावणः |<br>रथेन आदित्य वर्णेन दिशः सर्वाः प्रकाशयन् || ३-३१-३४

स रथो राक्षस इंद्रस्य नक्षत्र पथगो महान् |<br>चंचूर्यमानः शुशुभे जलदे चंद्रमा इव || ३-३१-३५

स दूरे च आश्रमम् गत्वा ताटकेयम् उपागतम् |<br>मारीचेन अर्चितो राजा भक्ष्य भोज्यैः अमानुषैः || ३-३१-३६

तम् स्वयम् पूजयित्वा तु आसनेन उदकेन च |<br>अर्थ उपहितया वाचा मारीचो वाक्यम् अब्रवीत् || ३-३१-३७

कश्चित् सुकुशलम् राजन् लोकानाम् राक्षसाधिप |<br>आशंके न अथ जाने त्वम् यतः तूर्णम् उपागतम् || ३-३१-३८

एवम् उक्तो महातेजा मारीचेन स रावण |<br>ततः पश्चात् इदम् वाक्यम् अब्रवीत् वाक्य कोविदः || ३-३१-३९

आरक्षो मे हतः तात रामेण अक्लिष्ट कारिणा |<br>जनस्थानम् अवध्यम् तत् सर्वम् युधि निपातितम् || ३-३१-४०<br>
तस्य मे कुरु साचिव्यम् तस्य भार्य अपहरणे |

राक्षसेन्द्र वचः श्रुत्वा मारीचो वाक्यम् अब्रवीत् || ३-३१-४१<br>आख्याता केन वा सीता मित्र रूपेण शत्रुणा 
|<br>त्वया राक्षस शार्दूल को न नंदति नंदितः || ३-३१-४२

सीताम् इह आनस्व इति को ब्रवीति ब्रवीहि मे |<br>रक्षो लोकस्य सर्वस्य कः शृंगम् च्छेत्तुम् इच्छति || ३-३१-४३

प्रोत्साहयति यः च त्वम् स च शत्रुः असंशयम् |<br>आशी मुखात् दंष्ट्राम् उद्धर्तुम् च इच्छति त्वया || ३-३१-४४

कर्मणा अनेन केन असि कापथम् प्रतिपादितः |<br>सुख सुप्तस्य ते राजन् प्रहृतम् केन मूर्धनि || ३-३१-४५

विशुद्ध वंश अभिजना अग्र हस्तः<br>तेजो मदः संस्थित दोर् विषाणः |<br>उदीक्षितुम् रावण न इह युक्तः<br>
स संयुगे राघव गन्धि हस्ती || ३-३१-४६

असौ रण अन्तः स्थिति संधि वालः<br>विदग्ध रक्षो मृग हा नृसिंहः |<br>सुप्तः त्वया बोधयितुम् न शक्यः<br>
शारांग पूणो निशित असि दम्ष्ट्रः || ३-३१-४७

चापापहारे भुज वेग पंके<br>शर ऊर्मिमाले सु महा आहव ओघे |<br>न राम पाताल मुखे अति घोरे<br>प्रस्कन्दितुम् 
राक्षस राज युक्तम् || ३-३१-४८

प्रसीद लंकेश्वर राक्षसेन्द्र<br>लंकाम् प्रसन्नो भव साधु गच्छ |<br>त्वम् स्वेषु दारेषु रमस्व नित्यम्<br>
रामः स भार्यो रमताम् वनेषु || ३-३१-४९

एवम् उक्तो दशग्रीवो मारीचेन स रावणः |<br>न्यवर्तत पुरीम् लंकाम् विवेश च गृह उत्तमम् || ३-३१-५०

इति वाल्मीकि रामायणे आदि काव्ये अरण्य काण्डे एक त्रिंश सर्गः
undefined
undefined
undefined

अग्रतः प्रययौ रामः सीता मध्ये सुशोभना |<br>पृष्ठतः तु धनुष्पाणिः लक्ष्मणः अनुजगाम ह || ४-११-१

तौ पश्यमानौ विविधान् शैल प्रस्थान् वनानि च |<br>नदीः च विविधा रम्या जग्मतुः सह सीतया || ४-११-२

सारसान् चक्रवाकां च नदी पुलिन चारिणः |<br>सरांसि च सपद्मानि युतानि जलजैः खगैः || ४-११-३

यूथ बद्धाम् च पृषतान् मद उन्मत्तान् विषाणिनः |<br>महिषाम् च वराहाम् च गजाम् च द्रुम वैरिणः || ४-११-४

ते गत्वा दूरम् अध्वानम् लंबमाने दिवाकरे |<br>ददृशुः सहिता रंयम् तटाकम् योजन आयुतम् || ४-११-५<br>पद्म 
पुष्कर संबाधम् गज यूथैः अलंकृतम् |<br>सारसैः हंस कादम्बैः संकुलम् जल जातिभिः || ४-११-६

प्रसन्न सलिले रम्ये तस्मिन् सरसि शुश्रुवे |<br>गीत वादित्र निर्घोषो न तु कश्चन दृश्यते || ४-११-७

ततः कौतूहलात् रामो लक्ष्मणः च महारथः |<br>मुनिम् धर्मभृतम् नाम प्रष्टुम् समुपचक्रमे || ४-११-८

इदम् अत्यद्भुतम् श्रुत्वा सर्वेषाम् नो महामुने |<br>कौतूहलम् महत् जातम् किम् इदम् साधु कथ्यताम् || ४-११-९

तेन एवम् उक्तो धर्मात्मा राघवेण मुनिः तदा |<br>प्रभावम् सरसः क्षिप्रम् आख्यातुम् उपचक्रमे || ४-११-१०

इदम् पंच अप्सरो नाम तटाकम् सार्व कालिकम् |<br>निर्मितम् तपसा राम मुनिना माण्डकर्णिना || ४-११-११

स हि तेपे तपः तीव्रम् माण्डकर्णिः महामुनिः |<br>दश वर्ष सहस्राणि वायु भक्षो जलाशये || ४-११-१२

ततः प्रव्यथिताः सर्वे देवाः स अग्नि पुरोगमाः |<br>अब्रुवन् वचनम् सर्वे परस्पर समागताः || ४-११-१३

अस्मकम् कस्यचित् स्थानम् एष प्रार्थयते मुनिः |<br>इति संविग्न मनसः सर्वे तत्र दिवौकसः || ४-११-१४

ततः कर्तुम् तपो विघ्नम् सर्व देवैः नियोजिताः |<br>प्रधान अप्सरसः पंच विद्युत् चलित वर्चसः || ४-११-१५

अप्सरोभिः ततः ताभिः मुनिः दृष्ट परावरः |<br>नीतो मदन वश्यत्वम् देवानाम् कार्य सिद्धये || ४-११-१६

ताः चैव अप्सरसः पंच मुनेः पत्नीत्वम् आगताः |<br>तटाके निर्मितम् तासाम् तस्मिन् अन्तर्हितम् गृहम् || 
४-११-१७

तत्र एव अप्सरसः पंच निवसन्त्यो यथा सुखम् |<br>रमयन्ति तपोयोगात् मुनिम् यौवनम् आस्थितम् || ४-११-१८

तासाम् संक्रीड मानानाम् एष वादित्र निःस्वनः |<br>श्रूयते भूषण उन्मिश्रः गीत शब्दः मनोहरः || ४-११-१९

आश्चर्यम् इति तस्य एतद् वचनम् भावितात्मनः |<br>राघवः प्रतिजग्राह सह भ्रात्रा महा यशाः || ४-११-२०

एवम् कथयमानः स ददर्श आश्रम मण्डलम् |<br>कुश चीर परिक्षिप्तम् ब्राह्म्या लक्ष्म्या समावृतम् || ४-११-२१<br>
प्रविश्य सह वैदेह्या लक्ष्मणेन च राघवः |

तदा तस्मिन् स काकुत्स्थः श्रीमति आश्रम मण्डले || ४-११-२२<br>उषित्वा स सुखम् तत्र पूर्ज्यमानो महर्षिभिः 
|<br>जगाम च आश्रमान् तेषाम् पर्यायेण तपस्विनाम् |४-११-२३<br>येषाम् उषितवान् पूर्वम् सकाशे स महास्त्रवित् 
|

क्वचित् परिदशान् मासान् एक संवत्सरम् क्वचित् || ४-११-२४<br>क्वचित् च चतुरो मासान् पंच षट् च परान् क्वचित् 
|<br>अपरत्र अधिकान् मासान् अध्यर्धम् अधिकम् क्वचित् || ४-११-२५<br>त्रीन् मासान् अष्ट मासान् च राघवो 
न्यवसत् सुखम् |

तत्र संवसतः तस्य मुनीनाम् आश्रमेषु वै || ४-११-२६<br>रमतः च आनुकूल्येन ययुः संवत्सरा दश |

परिसृत्य च धर्मज्ञः राघवः सह सीतया || ४-११-२७<br>सुतीक्ष्णस्य आश्रमम् श्रीमान् पुनर् एव आजगाम ह |

स तम् आश्रमम् आगम्य मुनिभिः परिपूजितः || ४-११-२८<br>तत्र अपि न्यवसत् रामः कंचित् कालम् अरिन्दमः |

अथ आश्रमस्थो विनयात् कदाचित् तम् महामुनिम् || ४-११-२९<br>उपासीनः स काकुत्स्थः सुतीक्ष्णम् इदम् अब्रवीत् 
|

अस्मिन् अरण्ये भगवन् अगस्त्यो मुनिसत्तमः || ४-११-३०<br>वसति इति मया नित्यम् कथाः कथयताम् श्रुतम् |

न तु जानामि तम् देशम् वनस्य अस्य महत्तया || ४-११-३१<br>कुत्र आश्रम पदम् पुण्यम् महर्षेः तस्य धीमतः |

प्रसाद अर्थम् भगवतः सानुजः सह सीतया || ४-११-३२<br>अगस्त्यम् अभिगच्छ्हेयम् अभिवादयितुम् मुनिम् |

मनोरथो महान् एष हृदि परिवर्तते || ४-११-३३<br>यदि अहम् तम् मुनिवरम् शुश्रूषेयम् अपि स्वयम् |

इति रामस्य स मुनिः श्रुत्वा धर्मात्मनो वचः || ४-११-३४<br>सुतीक्ष्णः प्रत्युवाच इदम् प्रीतो दशरथात्मजम् 
|

अहम् अपि एतद् एव त्वाम् वक्तु कामः स लक्ष्मणम् || ४-१-३५<br>अगस्त्यम् अभिगच्छ्ह इति सीतया सह राघव |

दिष्ट्या तु इदानीम् अर्थे अस्मिन् स्वयम् एव ब्रवीषि माम् || ४-११-३६<br>अयम् आख्यामि ते राम यत्र अगस्त्यो 
महामुनिः |

योजनानि आश्रमात् तात याहि चत्वारि वै ततः |<br>दक्षिणेन महान् श्रीमान् अगस्त्य भ्रातुर् आश्रमः || ४-११-३७

स्थली प्राय वनोद्देशे पिप्पली वन शोभिते |<br>बहु पुष्प फले रम्ये नाना विहग नादिते || ४-११-३८

पद्मिन्यो विविधाः तत्र प्रसन्न सलिल आशयाः |<br>हंस कारण्डव आकीर्णाः चक्रवाक उपशोभिताः || ४-११-३९<br>
तत्र एकाम् रजनीम् व्युष्य प्रभाते राम गम्यताम् |

दक्षिणाम् दिशम् आस्थाय वन षण्डस्य पार्श्वतः || ४-११-४०<br>तत्र अगस्त्य आश्रम पदम् गत्वा योजनम् अन्तरम् 
|

रमणीये वनोद्देशे बहु पादप शोभिते || ४-११-४१<br>रंस्यते तत्र वैदेही लक्ष्मणः च त्वया सह |<br>स हि रम्यो 
वनौद्देशो बहु पादप संयुतः || ४-११-४२

यदि बुद्धिः कृता द्रष्टुम् अगस्त्यम् तम् महामुनिम् |<br>अद्य एव गमने बुद्धिम् रोचयस्व महामते || ४-११-४३

इति रामो मुनेः श्रुत्वा सह भ्रात्रा अभिवाद्य च |<br>प्रतस्थे अगस्त्यम् उद्दिश्य सानुगः सह सीतया || ४-११-४४

पश्यन् वनानि चित्राणि पर्वतां च अभ्र संनिभान् |<br>सरांसि सरितः चैव पथि मार्ग वश अनुगतान् || ४-११-४५<br>
सुतीक्ष्णेन उपदिष्टेन गत्वा तेन पथा सुखम् |<br>इदम् परम संहृष्टो वाक्यम् लक्ष्मणम् अब्रवीत् || ४-११-४६

एतद् एव आश्रम पदम् नूनम् तस्य महात्मनः |<br>अगस्त्यस्य मुनेर् भ्रातुर् दृश्यते पुण्य कर्मणः || ४-११-४७

यथा हि इमे वनस्य अस्य ज्ञाताः पथि सहस्रशः |<br>संनताः फल भरेण पुष्प भारेण च द्रुमाः || ४-११-४८

पिप्पलीनाम् च पक्वानाम् वनाद् अस्माद् उपागतः |<br>गन्धो अयम् पवन उत्क्षिप्तः सहसा कटुकोदयः || ४-११-४९

तत्र तत्र च दृश्यन्ते संक्षिप्ताः काष्ठ संचयाः |<br>लूनाः च परिदृश्यन्ते दर्भा वैदूर्य वर्चसः || ४-११-५०

एतत् च वन मध्यस्थम् कृष्ण अभ्र शिखर उपमम् |<br>पावकस्य आश्रमस्थस्य धूमाग्रम् संप्रदृश्यते || ४-११-५१

विविक्तेषु च तीर्थेषु कृत स्नाना द्विजातयः |<br>पुष्प उपहारम् कुर्वन्ति कुसुमैः स्वयम् आर्जितैः || ४-११-५२

ततः सुतीक्ष्णस्य वचनम् यथा सौम्य मया श्रुतम् |<br>अगस्त्यस्य आश्रमो भ्रातुर् नूनम् एष भविष्यति || ४-११-५३

निगृह्य तरसा मृत्युम् लोकानाम् हित काम्यया |<br>यस्य भ्रात्रा कृता इयम् दिक् शरण्या पुण्य कर्मणा || 
४-११-५४

इह एकदा किल क्रूरो वातापिः अपि च इल्वलः |<br>भ्रातरौ सहितौ आस्ताम् ब्राह्मणघ्नौ महा असुरौ || ४-११-५५

धारयन् ब्राह्मणम् रूपम् इल्वलः संस्कृतम् वदन् |<br>आमंत्रयति विप्रान् स श्राद्धम् उद्दिश्य निर्घृणः 
|| ४-११-५६

भ्रातरम् संस्कृतम् कृत्वा ततः तम् मेष रूपिणम् |<br>तान् द्विजान् भोजयामास श्राद्ध दृष्टेन कर्मणा || 
४-११-५७

ततो भुक्तवताम् तेषाम् विप्राणाम् इल्वलो अब्रवीत् |<br>वातापे निष्क्रमस्व इति स्वरेण महता वदन् || ४-११-५८

ततो भ्रातुर् वचः श्रुत्वा वातापिः मेषवत् नदन् |<br>भित्त्वा भित्वा शरीराणि ब्राह्मणानाम् विनिष्पतत् 
|| ४-११-५९

ब्राह्मणानाम् सहस्राणि तैः एवम् काम रूपिभिः |<br>विनाशितानि संहत्य नित्यशः पिशित अशनैः || ४-११-६०

अगस्त्येन तदा देवैः प्रार्थितेन महर्षिणा |<br>अनुभूय किल श्राद्धे भक्षितः स महा असुरः || ४-११-६१

ततः संपन्नम् इति उक्त्वा दत्त्वा हस्ते अवनेजनम् |<br>भ्रातरम् निष्क्रमस्व इति च इल्वलः समभाषत || ४-११-६२

स तदा भाषमाणम् तु भ्रातरम् विप्र घातिनम् |<br>अब्रवीत् प्रहसन् धीमान् अगस्त्यो मुनि सत्तमः || ४-११-६३

कुतो निष्क्रमितुम् शक्तिर् मया जीर्णस्य रक्षसः |<br>भ्रातुः ते मेष रूपस्य गतस्य यम सादनम् || ४-११-६४

अथ तस्य वचः श्रुत्वा भ्रातुर् निधन संश्रितम् |<br>प्रधर्षयितुम् आरेभे मुनिम् क्रोधात् निशा चरः || ४-११-६५

सो अभ्यद्रवत् द्विजेंद्रम् तम् मुनिना दीप्त तेजसा |<br>चक्षुषा अनल कल्पेन निर्दग्धो निधनम् गतः || ४-११-६६

तस्य अयम् आश्रमो भ्रातुः तटाक वन शोभितः |<br>विप्र अनुकंपया येन कर्म इदम् दुष्करम् कृतम् || ४-११-६७

एवम् कथयमानस्य तस्य सौमित्रिणा सह |<br>रामस्य अस्तम् गतः सूर्यः संध्या कालो अभ्यवर्तत || ४-११-६८

उपास्य पश्चिमाम् संध्याम् सह भ्रात्रा यथा विधि |<br>प्रविवेश आश्रम पदम् तम् ऋषिम् च अभ्यवादयत् || ४-११-६९

सम्यक् प्रतिगृहीतः तु मुनिना तेन राघवः |<br>न्यवसत् ताम् निशाम् एकाम् प्राश्य मूल फलानि च || ४-११-७०

तस्याम् रात्र्याम् व्यतीतायाम् उदिते रवि मण्डले |<br>भ्रातरम् तम् अगस्त्यस्य आमंत्रयत राघवः || ४-११-७१

अभिवादये त्वाम् भगवन् सुखम् स्म उष्यतो निशाम् |<br>आमंत्रये त्वाम् गच्छ्हामि गुरुम् ते द्रष्टुम् अग्रजम् 
|| ४-११-७२

गम्यताम् इति तेन उक्तो जगाम रघु नन्दनः |<br>यथा उद्दिष्टेन मार्गेण वनम् तत् च अवलोकयन् || ४-११-७३

नीवारान् पनसान् सालान् वन्जुलान् तिनिशान् तथा |<br>चिरि बिल्वान् मधूकान् च बिल्वान् अथ च तिन्दुकान् 
|| ४-११-७४

पुष्पितान् पुष्पित अग्राभिर् लताभिर् उपशोभितान् |<br>ददर्श रामः शतशः तत्र कान्तार पादपान् || ४-११-७५<br>
हस्ति हस्तैः विमृदितान् वानरैः उपशोभितान् |<br>मत्तैः शकुनि संघैः च शतशः प्रति नादितान् || ४-११-७६

ततो अब्रवीत् समीपस्थम् रामो राजीव लोचनः |<br>पृष्ठतो अनुगतम् वीरम् लक्ष्मणम् लक्ष्मिवर्धनम् || ४-११-७७

स्निग्ध पत्रा यथा वृक्षा यथा क्षान्ता मृग द्विजाः |<br>आश्रमो न अतिदूरस्थो महर्षेर् भावित आत्मनः || 
४-११-७८

अगस्त्य इति विख्यातो लोके स्वेन एव कर्मणा |<br>आश्रमो दृश्यते तस्य परिश्रान्त श्रम अपहः || ४-११-७९

प्राज्य धूम आकुल वनः चीर माला परिष्कृतः |<br>प्रशान्त मृग यूथः च नाना शकुनि नादितः || ४-११-८०

निगृह्य तरसा मृत्युम् लोकानाम् हित काम्यया |<br>दक्षिणा दिक् कृता येन शरण्या पुण्य कर्मणा || ४-११-८१

तस्य इदम् आश्रम पदम् प्रभावाद् यस्य राक्षसैः |<br>दिक् इयम् दक्षिणा त्रासाद् दृश्यते न उपभुज्यते || 
४-११-८२

यदा प्रभृति च आक्रान्ता दिग् इयम् पुण्य कर्मणा |<br>तदा प्रभृति निर् वैराः प्रशान्ता रजनी चराः || ४-११-८३

नाम्ना च इयम् भगवतो दक्षिणा दिक् प्रदक्षिणा |<br>प्रथिता त्रिषु लोकेषु दुर्धर्षा क्रूर कर्मभिः || ४-११-८४

मार्गम् निरोद्धुम् सततम् भास्करस्य अचल उत्तमः |<br>संदेशम् पालयन् तस्य विंध्य शैलो न वर्धते || ४-११-८५<br>
अयम् दीर्घ आयुषः तस्य लोके विश्रुत कर्मणः |<br>अगस्त्यस्य आश्रमः श्रीमान् विनीत मृग सेवितः || ४-११-८६

एष लोक अर्चितः साधुः हिते नित्यम् रतः सताम् |<br>अस्मान् अधिगतान् एष श्रेयसा योजयिष्यति || ४-११-८७

आराधयिष्यामि अत्र अहम् अगस्त्यम् तम् महामुनिम् |<br>शेषम् च वन वासस्य सौम्य वत्स्यामि अहम् प्रभो || 
४-११-८८

अत्र देवाः सगन्धर्वाः सिद्धाः च परम ऋषयः |<br>अगस्त्यम् नियत आहाराः सततम् पर्युपासते || ४-११-८९

न अत्र जीवेत् मृषावादी क्रूरो वा यदि वा शठः |<br>नृशंसः पाप वृत्तो वा मुनिः एष तथा विधः || ४-११-९०

अत्र देवाः च यक्षाः च नागाः च पतगैः सह |<br>वसन्ति नियत आहारा धर्मम् आराधयिष्णवः || ४-११-९१

अत्र सिद्धा महात्मानो विमानैः सूर्य सन्निभैः |<br>त्यक्त्वा देहान् नवैर् देहैः स्वर् याताः परम ऋषयः 
|| ४-११-९२

यक्षत्वम् अमरत्वम् च राज्यानि विविधानि च |<br>अत्र देवाः प्रयच्छ्हन्ति भूतैः आराधिताः शुभैः || ४-११-९३

आगताः स्म आश्रम पदम् सौमित्रे प्रविश अग्रतः |<br>निवेदय इह माम् प्राप्तम् ऋषये सह सीतया || ४-११-९४

इति वाल्मीकि रामायणे आदि काव्ये अरण्य काण्डे एकादशः सर्गः
undefined
undefined
undefined

स दीनो दीनया वाचा लक्ष्मणम् वाक्यम् अब्रवीत् |<br>
शीघ्रम् लक्ष्मण जानीहि गत्वा गोदावरीम् नदीम् || ३-६४-१<br>
अपि गोदावरीम् सीता पद्मानि आनयितुम् गता |

एवम् उक्तः तु रामेण लक्ष्मणः पुनः एव हि || ३-६४-२<br>
नदीम् गोदावरीम् रम्याम् जगाम लघु विक्रमः |

ताम् लक्ष्मणः तीर्थवतीम् विचित्वा रामम् अब्रवीत् || ३-६४-३<br>
नैनाम् पश्यामि तीर्थेषु क्रोशतो न शृणोति मे |

कम् नु सा देशम् आपन्ना वैदेही क्लेश नाशिनी || ३-६४-४<br>
न हि तम् वेद्मि वै राम यत्र सा तनु मध्यमा |

लक्ष्मणस्य वचः श्रुत्वा दीनः संताप मोहितः || ३-६४-५<br>
रामः समभिचक्राम स्वयम् गोदावरीम् नदीम् |<br>
स ताम् उपस्थितो रामः क्व सीते इति एवम् अब्रवीत् || ३-६४-६

भूतानि राक्षसेन्द्रेण वध अर्हेण हृताम् अपि |<br>
न ताम् शशंसू रामाय तथा गोदावरी नदी || ३-६४-७

ततः प्रचोदिता भूतैः शंस च अस्मै प्रियाम् इति |<br>
न च सा हि अवदत् सीताम् पृष्टा रामेण शोचता || ३-६४-८

रावणस्य च तत् रूपम् कर्माणि च दुरात्मनः |<br>
ध्यात्वा भयात् तु वैदेहीम् सा नदी न शशंस ह || ३-६४-९

निराशः तु तया नद्या सीताया दर्शने कृतः |<br>
उवाच रामः सौमित्रिम् सीता दर्शन कर्शितः || ३-६४-१०

एषा गोदावरी सौम्य किंचन् न प्रतिभाषते |<br>
किम् नु लक्ष्मण वक्ष्यामि समेत्य जनकम् वचः || ३-६४-११<br>
मातरम् चैव वैदेह्या विना ताम् अहम् अप्रियम् |

या मे राज्य विहीनस्य वने वन्येन जीवतः || ३-६४-१२<br>
सर्वम् व्यपनयत् शोकम् वैदेही क्व नु सा गता |

ज्ञाति वर्ग विहीनस्य राज पुत्रीम् अपश्यतः || ३-६४-१३<br>
मन्ये दीर्घा भविष्यन्ति रात्रयो मम जाग्रतः |

मंदाकिनीम् जनस्थानम् इमम् प्रस्रवणम् गिरिम् || ३-६४-१४<br>
सर्वाणि अनुचरिष्यामि यदि सीता हि लभ्यते |

एते महा मृगा वीर माम् ईक्षन्ते पुनः पुनः || ३-६४-१५<br>
वक्तु कामा इह हि मे इंगितानि अनुपलक्षये |

तान् तु दृष्ट्वा नरव्याघ्र राघवः प्रत्युवाच ह || ३-६४-१६<br>
क्व सीत इति निरीक्षन् वै बाष्प संरुद्धया गिरा |

एवम् उक्ता नरेन्द्रेण ते मृगाः सहसा उत्थिता || ३-६४-१७<br>
दक्षिण अभिमुखाः सर्वे दर्शयन्तो नभः स्थलम् |<br>
मैथिली ह्रियमाणा सा दिशम् याम् अभ्यपद्यत || ३-६४-१८<br>
तेन मार्गेण गच्छन्तो निरीक्षन्तो नराधिपम् |

येन मार्गम् च भूमिम् च निरीक्षन्ते स्म ते मृगाः || ३-६४-१९<br>
पुनः नदन्तो गच्छन्ति लक्ष्मणेन उपलक्षिताः |

तेषाम् वचन सर्वस्वम् लक्षयामास च इन्गितम् || ३-६४-२०<br>
उवाच लक्ष्मणो धीमान् ज्येष्ठम् भ्रातरम् आर्तवत् |

क्व सीत इति त्वया पृष्टा यथा इमे सहसा उथिताः || ३-६४-२१<br>
दर्शयन्ति क्षितिम् चैव दक्षिणाम् च दिशम् मृगाः |<br>
सधु गच्छावहे देव दिशम् एताम् च नैर्ऋतीम् || ३-६४-२२<br>
यदि तस्य आगमः कश्चित् आर्या वा सा अथ लक्ष्यते |

बाढम् इति एव काकुत्स्थः प्रस्थितो दक्षिणाम् दिशम् || ३-६४-२३<br>
लक्ष्मण अनुगत श्रीमान् वीक्ष्यमाणो वसुन्धराम् |

एवम् संभाषमाणौ तौ अन्योन्यम् भ्रातरौ उभौ || ३-६४-२४<br>
वसुन्धरायाम् पतित पुष्प मार्गम् अपश्यताम् |

पुष्प वृष्टिम् निपतिताम् दृष्ट्वा रामो मही तले || ३-६४-२५<br>
उवाच लक्ष्मणम् वीरो दुःखितो दुःखितम् वचः |

अभिजानामि पुष्पाणि तानि इमानि इह लक्ष्मण || ३-६४-२६<br>
अपिनद्धानि वैदेह्या मया दत्तानि कानने |

मन्ये सूर्यः च वायुः च मेदिनी च यशशिविनि || ३-६४-२७<br>
अभिरक्षन्ति पुष्पाणि प्रकुर्वन्तो मम प्रियम् |

एवम् उक्त्वा महाबाहुः लक्ष्मणम् पुरुषर्षभम् || ३-६४-२८<br>
उवाच रामो धर्मात्मा गिरिम् प्रसवण आकुलम् |

कच्चित् क्षिति भृताम् नाथ दृष्टा सर्वांग सुंदरीम् || ३-६४-२९<br>
रामा रम्ये वनोद् देशे मया विरहिता त्वया |

क्रुद्धो अब्रवीत् गिरिम् तत्र सिंहः क्षुद्र मृगम् यथा || ३-६४-३०<br>
ताम् हेम वर्णाम् हेम अंगीम् सीताम् दर्शय पर्वत |<br>
यावत् सानूनि सर्वाणि न ते विध्वंसयामि अहम् || ३-६४-३१

एवम् उक्तः तु रामेण पर्वतो मैथिलीम् प्रति |<br>
दर्शयन् इव ताम् सीताम् न दर्शयत राघवे || ३-६४-३२

ततो दाशरथी राम उवाच शिलोच्चयम् |<br>
मम बाण अग्नि निर्दग्धो भस्मी भूतो भविष्यसि || ३-६४-३३<br>
असेव्यः सततम् चैव निस्तृण द्रुम पल्लवः |

इमाम् वा सरितम् च अद्य शोषयिष्यामि लक्ष्मण || ३-६४-३४<br>
यदि न आख्याति मे सीताम् अद्य चन्द्र निभ आननाम् |

एवम् प्ररुषितो रामो दिधक्षन् इव चक्षुषा || ३-६४-३५<br>
ददर्श भूमौ निष्क्रांतम् राक्षसस्य पदम् महत् |<br>
त्रस्तया राम काङ्क्षिण्याः प्रधावन्त्या इतः ततः || ३-६४-३६<br>
राक्षसेन अनुवृत्तया वैदेह्या च पादानि तु |

स समीक्ष्य परिक्रान्तम् सीताया राक्षसस्य च || ३-६४-३७<br>
भंगम् धनुः च तूणी च विकीर्णाम् बहुधा रथम् |<br>
संभ्रांत हृदयो रामः शशंस भ्रातरम् प्रियम् || ३-६४-३८

पश्य लक्ष्मण वैदेह्याः कीर्णाम् कनक बिन्दवः |<br>
भूषणानाम् हि सौमित्रे माल्यानि विविधानि च || ३-६४-३९

तप्त बिन्दु निकाशैः च चित्रैः क्षतज बिन्दुभिः |<br>
आवृतम् पश्य सौमित्रे सर्वतो धरणी तलम् || ३-६४-४०

मन्ये लक्ष्मण वैदेही राक्षसैः काम रूपिभिः |<br>
भित्त्वा भित्त्वा विभक्ता वा भक्षिता वा भविष्यति || ३-६४-४१

तस्या निमित्तम् वैदेह्या द्वयोः विवदमानयोः |<br>
बभूव युद्धम् सौमित्रे घोरम् राक्षसयोः इह || ३-६४-४२

मुक्ता मणि चितम् च इदम् तपनीय विभूषितम् |<br>
धरण्याम् पतितम् सौम्य कस्य भग्नम् महत् धनुः || ३-६४-४३<br>
राक्षसानाम् इदम् वस्त सुराणाम् अधवा अपि |

तरुण आदित्य संकाशम् वैदूर्य गुलिका चितम् || ३-६४-४४<br>
विशीर्णम् पतितम् भूमौ कवचम् कस्य कांचनम् |

छत्रम् शत शलाकम् च दिव्य माल्य उपशोभितम् || ३-६४-४५<br>
भग्न दण्डम् इदम् कस्य भूमौ सौम्य निपातितम् |

कान्चन उरः छदाः च इमे पिशाच वदनाः खराः || ३-६४-४६<br>
भीम रूपा महाकायाः कस्य वा निहता रणे |

दीप्त पावक संकाशो द्युतिमान् समर ध्वजः || ३-६४-४७<br>
अपविद्धः च भग्नः च कस्य सांग्रामिको रथः |

रथ अक्ष मात्रा विशिखाः तपनीय विभूषणाः || ३-६४-४८<br>
कस्य इमे निहता बाणाः प्रकीर्णा घोर दर्शनः |

शरावरौ शरैः पूर्णौ विध्वस्तौ पश्य लक्ष्मण || ३-६४-४९<br>
प्रतोद अभीशु हस्तो अयम् कस्य वा सारथिः हतः |

पदवी पुरुषस्य एषा व्यक्तम् कस्य अपि राक्षसः || ३-६४-५०<br>
वैरम् शत गुणम् पश्य मम तैः जीवित अंतकम् |

सुघोर हृदयैः सौम्य राक्षसैः काम रूपिभिः || ३-६४-५१<br>
हृता मृता वा सीता हि भक्षिता वा तपस्विनी |<br>
न धर्मः त्रायते सीताम् ह्रियमाणाम् महावने || ३-६४-५२

भक्षितायाम् हि वैदेह्याम् हृतायाम् अपि लक्ष्मण |<br>
के हि लोके प्रियम् कर्तुम् शक्ताः सौम्य मम ईश्वराः || ३-६४-५३

कर्तारम् अपि लोकानाम् शूरम् करुण वेदिनम् |<br>
अज्ञानात् अवमन्येरन् सर्व भूतानि लक्ष्मण || ३-६४-५४

मृदुम् लोक हिते युक्तम् दांतम् करुण वेदिनम् |<br>
निर्वीर्य इति मन्यन्ते नूनम् माम् त्रिदश ईश्वराः || ३-६४-५५

माम् प्राप्य हि गुणो दोषः संवृत्तः पश्य लक्ष्मण |<br>
अद्य एव सर्व भूतानाम् रक्षसाम् अभवाय च || ३-६४-५६<br>
संहृत्य एव शशि ज्योत्स्नाम् महान् सूर्य इव उदितः |<br>
संहृत्य एव गुणान् सर्वान् मम तेजः प्रकाश्ते || ३-६४-५७

न एव यक्षा न गंधर्वा न पिशाचा न राक्षसाः |<br>
किन्नरा वा मनुष्या वा सुखम् प्राप्स्यन्ति लक्ष्मण || ३-६४-५८

मम अस्त्र बाण संपूर्णम् आकाशम् पश्य लक्ष्मण |<br>
असंपातम् करिष्यामि हि अद्य त्रैलोक्य चारिणाम् || ३-६४-५९

संनिरुद्धग्रहगणमावारितनिशाकरम् |<br>
विप्रनष्टानलमरुद्भास्करद्युतिसंवृतम् || - यद्व -<br>
संनिरुद्ध ग्रह गणम् आवारित निशा करम् |<br>
विप्रनष्ट अनल मरुत् भास्कर द्युति संवृतम् || ३-६४-६०<br>
विनिर्मथितशैलाग्रम्शुष्यमाणजलाअशयम् |<br>
ध्वस्तद्रुमलतागुल्मम्विप्रणाशितसागरम् || - यद्वा -<br>
विनिर्मथित शैल अग्रम् शुष्यमाण जल आशयम् |<br>
ध्वस्त द्रुम लता गुल्मम् विप्रणाशित सागरम् || ३-६४-६१<br>
त्रै लोक्यम् तु करिष्यामि संयुक्तम् काल कर्मणा |

न ते कुशलिनीम् सीताम् प्रदास्यन्ति मम ईश्वराः || ३-६४-६२<br>
अस्मिन् मुहूर्ते सौमित्रे मम द्रक्ष्यन्ति विक्रमम् |

न आकाशम् उत्पतिष्यन्ति सर्व भूतानि लक्ष्मण || ३-६४-६३<br>
मम चाप गुण उन्मुक्तैः बाण जालैः निरंतरम् |

मर्दितम् मम नाराचैः ध्वस्त भ्रांत मृग द्विजम् || ३-६४-६४<br>
समाकुलम् अमर्यादम् जगत् पश्य अद्य लक्ष्मण |

आकर्णपूर्णैरिषुभिर्जीवलोकंदुरावरैः || - यद्वा -<br>
आकर्ण पूर्णैर् इषुभिर् जीव लोकम् दुरावरैः || ३-६४-६५<br>
करिष्ये मैथिली हेतोः अपिशाचम् अराक्षसम् |

मम रोष प्रयुक्तानाम् विशिखानाम् बलम् सुराः || ३-६४-६६<br>
द्रक्ष्यन्ति अद्य विमुक्तानाम् अमर्षात् दूर गामिनाम् |

न एव देवा न दैतेया न पिशाचा न राक्षसाः || ३-६४-६७<br>
भविष्यन्ति मम क्रोधात् त्रैलोक्ये विप्रणाशिते |

देव दानव यक्षाणाम् लोका ये रक्षसाम् अपि || ३-६४-६८<br>
बहुधानिपतिष्यन्तिबाणोघैश्शकलीकृताः | - यद्वा -<br>
बहुधा नि पतिष्यन्ति बाण ओघैः शकली कृताः |

निर्मर्यादानिमाँल्लोकान्करिष्याम्यद्यसायकैः || - यद्वा -<br>
निर् मर्यादान् इमान् लोकान् करिष्यामि अद्य सायकैः || ३-६४-६९<br>
हृताम् मृताम् वा सौमित्रे न दास्यन्ति मम ईश्वराः |

तथा रूपम् हि वैदेहीम् न दास्यन्ति यदि प्रियाम् || ३-६४-७०<br>
नाशयामि जगत् सर्वम् त्रैलोक्यम् स चर अचरम् |<br>
यावत् दर्शनम् अस्या वै तापयामि च सायकैः || ३-६४-७१

इति उक्त्वा क्रोध ताम्र अक्षः स्फुरमाण ओष्ट संपुटः |<br>
वल्कल अजिनम् आबद्ध्य जटा भारम् बन्धयत् || ३-६४-७२

तस्य क्रुद्धस्य रामस्य तथा अभूतस्य धीमतः |<br>
त्रि पुरम् जग्नुषः पूर्वम् रुद्रस्य इव बभौ तनुः || ३-६४-७३

लक्ष्मणात् अथ च आदाय रामो निष्पीड्य कार्मुकम् |<br>
शरम् आदाय संदीप्तम् घोरम् अशी विष उपमम् || ३-६४-७४<br>
संदधे धनुषि श्रीमान् रामः पर पुरंजयः |<br>
युग अन्त अग्निः इव क्रुद्धः इदम् वचनम् अब्रवीत् || ३-६४-७५

यथा जरा यथा मृत्युः यथा कालो यथा विधिः |<br>
नित्यम् न प्रतिहन्यन्ते सर्व भूतेषु लक्ष्मण |<br>
तथा अहम् क्रोध संयुक्तो न निवार्यो अस्मि असंशयम् || ३-६४-७६

पुरा इव मे चारु दतीम् अनिन्दिताम्<br>
दिशन्ति सीताम् यदि न अद्य मैथिलीम् |<br>
सदेव गन्धर्व मनुष्य पन्नगम्<br>
जगत् स शैलम् परिवर्तयामि अहम् || ३-६४-७७

ठे इरेफ़ुल् लमेन्ततिओन् ओफ़् ऱम

इति वाल्मीकि रामायणे आदि काव्ये अरण्य काण्डे चतुः षष्टितमः सर्गः
undefined
undefined
undefined
