
तम् अप्रतिहतम् क्रुद्धम् प्रविष्टम् पुरुषर्षभम् |<br>
सुग्रीवो लक्ष्मणम् दृष्ट्वा बभूव व्यथित इन्द्रियः || ४-३४-१

क्रुद्धम् निःश्वसमानम् तम् प्रदीप्तम् इव तेजसा |<br>
भ्रातुर् व्यसन संतप्तम् दृष्ट्वा दशरथ आत्मजम् || ४-३४-२<br>
उत्पपात हरिश्रेष्ठो हित्वा सौवर्णम् आसनम् |<br>
महान् महेन्द्रस्य यथा स्वलंकृत इव ध्वजः || ४-३४-३

उत्पतंतम् अनूत्पेतू रुमा प्रभृतयः स्त्रियः |<br>
सुग्रीवम् गगने पूर्णम् चंद्रम् तारा गणा इव || ४-३४-४

संरक्त नयनः श्रीमान् संचचार कृतांजलिः |<br>
बभूव अवस्थितः तत्र कल्प वृक्षो महान् इव || ४-३४-५

रुमा द्वितीयम् सुग्रीवम् नारी मध्य गतम् स्थितम् |<br>
अब्रवीत् लक्ष्मणः क्रुद्धः स तारम् शशिनम् यथा || ४-३४-६

सत्त्व अभिजन संपन्नः स अनुक्रोशो जितेन्द्रियः |<br>
कृतज्ञः सत्य वादी च राजा लोके महीयते || ४-३४-७

यस्तु राजा स्थितो अधर्मे मित्राणाम् उपकारिणाम् |<br>
मिथ्या प्रतिज्ञाम् कुरुते को नृशंस तरः ततः || ४-३४-८

शतम् अश्व अनृते हन्ति सहस्रम् तु गव अनृते |<br>
आत्मानम् स्व जनम् हन्ति पुरुषः पुरुष अनृते || ४-३४-९

पूर्वम् कृतार्थो मित्राणाम् न तत् प्रति करोति यः |<br>
कृतघ्नः सर्व भूतानाम् स वध्यः प्लवगेश्वर || ४-३४-१०

गीतो अयम् ब्रह्मणा श्लोकः सर्व लोक नमस्कृतः |<br>
दृष्ट्वा कृतघ्नम् क्रुद्धेन तम् निबोध प्लवम्गम || ४-३४-११

गो घ्ने च एव सुरापे च चौरे भग्न व्रते तथा |<br>
निष्कृतिर् विहिता सद्भिः कृतघ्ने न अस्ति निष्कृतिः || ४-३४-१२

अनार्य त्वम् कृतघ्नः च मिथ्या वादी च वानर |<br>
पूर्वम् कृतार्थो रामस्य न तत् प्रतिकरोषि यत् || ४-३४-१३

ननु नाम कृतार्थेन त्वया रामस्य वानर |<br>
सीताया मार्गणे यत्नः कर्तव्यः कृतम् इच्छता || ४-३४-१४

स त्वम् ग्राम्येषु भोगेषु सक्तो मिथ्या प्रतिश्रवः |<br>
न त्वाम् रामो विजानीते सर्पम् मण्डूक राविणम् || ४-३४-१५

महाभागेन रामेण पापः करुण वेदिना |<br>
हरीणाम् प्रापितो राज्यम् त्वम् दुरात्मा महात्मना || ४-३४-१६

कृतम् चेत् न अभिजानीषे राघवस्य महात्मनः |<br>
सद्यः त्वम् निशितैर् बाणैर् हतो द्रक्ष्यसि वालिनम् || ४-३४-१७

न च संकुचितः पन्था येन वाली हतो गतः |<br>
समये तिष्ठ सुग्रीव मा वालि पथम् अन्वगाः || ४-३४-१८

न नूनम् इक्ष्वाकु वरस्य कार्मुकात्<br>
शरान् च तान् पश्यसि वज्र संनिभान् |<br>
ततः सुखम् नाम विषेवसे सुखी<br>
न राम कार्यम् मनसा अपि अवेक्षसे || ४-३४-१९

इति वाल्मीकि रामायणे आदि काव्ये किष्किन्ध काण्डे चतुर् त्रिंशः सर्गः
undefined
undefined
undefined

सर्वे ते त्वरितम् गत्वा किष्किन्धाम् वालिनः पालिताम् |<br>
वृक्षैर् आत्मानम् आवृत्य व्यतिष्ठन् गहने वने || ४-१४-१

विसार्य सर्वतो दृष्टिम् कानने कानन प्रियः |<br>
सुग्रीवो विपुल ग्रीवः क्रोधम् आहारयद् भृशम् || ४-१४-२

ततः तु निनदम् घोरम् कृत्वा युद्धाय च आह्वयत् |<br>
परिवारैः परिवृतो नादैर् भिन्दन् इव अंबरम् || ४-१४-३<br>
गर्जन् इव महामेघो वायु वेग पुरस्सरः |

अथ बालार्क सदृशो दृप्त सिम्ह गतिः ततः || ४-१४-४<br>
दृष्ट्वा रामम् क्रिया दक्षम् सुग्रीवो वाक्यम् अब्रवीत् |

हरि वागुरया व्याप्तम् तप्त कांचन तोरणाम् || ४-१४-५<br>
प्राप्ताः स्म ध्वज यंत्र आढ्याम् किष्किन्धाम् वालिनः पुरीम् |

प्रतिज्ञा या कृता वीर त्वया वालि वधे पुरा || ४-१४-६<br>
सफलाम् कुरु ताम् क्षिप्रम् लताम् काल इव आगतः |

एवम् उक्तः तु धर्मात्मा सुग्रीवेण स राघवः || ४-१४-७<br>
तम् एव उवाच वचनम् सुग्रीवम् शत्रु सूदनः |

कृत अभिज्ञान चिह्नः त्वम् अनया गज साह्वया || ४-१४-८<br>
लक्ष्मणेन समुत्पाट्य एषा कण्ठे कृता तव |

सोभासे अपि अधिकम् वीर लतया कण्ठसक्तया || ४-१४-९<br>
विपरीत इव आकाशे सूर्यो नक्षत्र मालया |

अद्य वालि समुत्थम् ते भयम् वैरम् च वानर || ४-१४-१०<br>
एकेन अहम् प्रमोक्ष्यामि बाण मोक्षेण संयुगे |

मम दर्शय सुग्रीव वैरिणम् भ्रातृ रूपिणम् || ४-१४-११<br>
वाली विनिहतो यावद् वने पांसुषु चेष्टते |

यदि दृष्टि पथम् प्राप्तो जीवन् स विनिवर्तते || ४-१४-१२<br>
ततो दोषेण मा गच्छेत् सद्यो गर्हेच्च माम् भवान् |

प्रत्यक्षम् सप्त ते साला मया बाणेन दारिताः || ४-१४-१३<br>
ततो वेत्सि बलेन अद्य वालिनम् निहतम् मया |

अनृतम् न उक्त पूर्वम् मे चिरम् कृच्छ्रे अपि तिष्ठता || ४-१४-१४<br>
धर्म लोभ परीतेन न च वक्ष्ये कथंचन |

सफलाम् च करिष्यामि प्रतिज्ञाम् जहि संभ्रमम् || ४-१४-१५<br>
प्रसूतम् कलमक्षेत्रे वर्षेण इव शतक्रतुः |

तद् आह्वान निमित्तम् च वालिनो हेममालिनः || ४-१४-१६<br>
सुग्रीव कुरु तम् शब्दम् निष्पतेद् येन वानरः |

जितकाशी जयश्लाघी त्वया च अधर्षितः पुरात् || ४-१४-१७<br>
निष्पतिष्यति असंगेन वाली स प्रियसम्युगः |

रिपूणाम् धर्षितम् श्रुत्वा मर्षयन्ति न संयुगे || ४-१४-१८<br>
जानन्तः तु स्वकम् वीर्यम् स्त्री समक्षम् विशेषतः |

स तु राम वचः श्रुत्वा सुग्रीवो हेमपिंगलः || ४-१४-१९<br>
ननर्द क्रूर नादेन विनिर्भिन्दन् इव अम्बरम् |

तत्र शब्देन वित्रस्ता गावो यान्ति हतप्रभाः || ४-१४-२०<br>
राजदोष परामृष्टाः कुलस्त्रिय इव आकुलाः |

द्रवन्ति च मृगाः शीघ्रम् भग्ना;इव रणे हयाः |<br>
पतन्ति च खगा भूमौ क्षीण पुण्या इव ग्रहाः || ४-१४-२१

ततः स जीमूत कृत प्रणादो<br>
नादम् हि अमुंचत् त्वरया प्रतीतः |<br>
सूर्यात्मजः शौर्य विवृद्ध तेजाः<br>
सरित् पतिर्वा अनिल चंचल ऊर्मिः || ४-१४-२२

इति वाल्मीकि रामायणे आदि काव्ये किष्किन्ध काण्डे चतुर्दशः सर्गः
undefined
undefined
undefined

अंगदस्य वचः श्रुत्वा सुग्रीवः सचिवैः सह |<br>लक्ष्मणम् कुपितम् श्रुत्वा मुमोच आसनम् आत्मवान् || ४-३२-१

स च तान् अब्रवीत् वाक्यम् निश्चित्य गुरु लाघवम् |<br>मंत्रज्ञान् मंत्र कुशलो मंत्रेषु परिनिष्ठितः || ४-३२-२

न मे दुर् व्याहृतम् किंचित् न अपि मे दुर् अनुष्ठितम् |<br>लक्ष्मणो राघव भ्राता क्रुद्धः किम् इति चिंतये || ४-३२-३

असुहृद्भिः मम अमित्रैः नित्यम् अन्तर दर्शिभिः |<br>मम दोषान् असंभूतान् श्रावितो राघवानुजः || ४-३२-४

अत्र तावत् यथा बुद्धि सर्वैः एव यथा विधि |<br>भावस्य निश्चयः तावत् विज्ञेयो निपुणम् शनैः || ४-३२-५

न खलु अस्ति मम त्रासो लक्ष्मणान् न अपि राघवात् |<br>मित्रम् तु अस्थान कुपितम् जनयति एव संभ्रमम् || ४-३२-६

सर्वथा सुकरम् मित्रम् दुष्करम् प्रतिपालनम् |<br>अनित्यत्वात् तु चित्तानाम् प्रीतिः अल्पे अपि भिद्यते || ४-३२-७

अतो निमित्तम् त्रस्तो अहम् रामेण तु महात्मना |<br>यन् मम उपकृतम् शक्यम् प्रतिकर्तुम् न तन् मया || ४-३२-८

सुग्रीवेण एवम् उक्ते तु हनुमान् हरि पुंगवः |<br>उवाच स्वेन तर्केण मध्ये वानर मंत्रिणाम् || ४-३२-९

सर्वथा न एतद् आश्चर्यम् यत् त्वम् हरिगणेश्वर |<br>न विस्मरसि सुस्निग्धम् उपकारम् कृतम् शुभम् || ४-३२-१०

राघवेण तु वीरेण भयम् उत्सृज्य दूरतः |<br>त्वत् प्रिय अर्थम् हतो वाली शक्र तुल्य पराक्रमः || ४-३२-११

सर्वथा प्रणयात् क्रुद्धो राघवो न अत्र संशयः |<br>भ्रातरम् संप्रहितवान् लक्ष्मणम् लक्ष्मि वर्धनम् || ४-३२-१२

त्वम् प्रमत्तो न जानीषे कालम् कलविदाम् वर |<br>फुल्ल सप्त च्छद श्यामा प्रवृत्ता तु शरत् शिवा || ४-३२-१३

निर्मल ग्रह नक्षत्रा द्यौः प्रनष्ट बलाहका |<br>प्रसन्नाः च दिशः सर्वाः सरितः च सरांसि च || ४-३२-१४

प्राप्तम् उद्योग कालम् तु न अवैषि हरिपुंगव |<br>त्वम् प्रमत्त इति व्यक्तम् लक्ष्मणो अयम् इह आगतः || ४-३२-१५

आर्तस्य हृत दारस्य परुषम् पुरुष अन्तरात् |<br>वचनम् मर्षणीयम् ते राघवस्य महात्मनः || ४-३२-१६

कृत अपराधस्य हि ते न अन्यत् पश्यामि अहम् क्षमम् |<br>अंतरेण अंजलिम् बद्ध्वा लक्ष्मणस्य प्रसादनात् || ४-३२-१७

नियुक्तैः मंत्रिभिः वाच्यो अवश्यम् पार्थिवो हितम् |<br>इत एव भयम् त्यक्त्वा ब्रवीमि अवधृतम् वचः || ४-३२-१८

अभिक्रुद्धः समर्थो हि चापम् उद्यम्य राघवः |<br>स देव असुर गंधर्वम् वशे स्थापयितुम् जगत् || ४-३२-१९

न स क्षमः कोपयितुम् यः प्रसाद्य पुनर् भवेत् |<br>पूर्व उपकारम् स्मरता कृतज्ञेन विशेषतः || ४-३२-२०

तस्य मूर्ध्ना प्रणम्य त्वम् स पुत्रः स सुहृत् जनः |<br>राजन् तिष्ठ स्व समये भर्तुः भार्या इव तत् वशे || ४-३२-२१

न राम रामानुज शासनम् त्वया<br>कपीन्द्र युक्तम् मनसा अपि अपोहितुम् |<br>मनो हि ते ज्ञास्यति मानुषम् बलम्<br>स राघवस्य 
अस्य सुरेन्द्र वर्चसः || ४-३२-२२

इति वाल्मीकि रामायणे आदि काव्ये किष्किन्ध काण्डे द्वा त्रिंशः सर्गः
undefined
undefined
undefined

इति उक्तः तारया वाक्यम् प्रश्रितम् धर्म संहितम् |<br>
मृदु स्वभावः सौमित्रिः प्रतिजग्राह तत् वचः || ४-३६-१

तस्मिन् प्रतिगृहीते तु वाक्ये हरि गण ईश्वरः |<br>
लक्ष्मणात् सुमहत् त्रासम् वस्त्रम् क्लिन्नम् इव अत्यजत् || ४-३६-२

ततः कण्ठ गतम् माल्यम् चित्रम् बहु गुणम् महत् |<br>
चिच्छेद विमदः च आसीत् सुग्रीवो वानर ईश्वरः || ४-३६-३

स लक्ष्मणम् भीम बलम् सर्व वानर सत्तमः |<br>
अब्रवीत् प्रश्रितम् वाक्यम् सुग्रीवः संप्रहर्षयन् || ४-३६-४

प्रनष्टा श्रीः च कीर्तिः च कपि राज्यम् च शाश्वतम् |<br>
राम प्रसादात् सौमित्रे पुनः च आप्तम् इदम् मया || ४-३६-५

कः शक्तः तस्य देवस्य ख्यातस्य स्वेन कर्मणा |<br>
तादृशम् प्रतिकुर्वीत अंशेन अपि नृपात्मज || ४-३६-६

सीताम् प्राप्स्यति धर्मात्मा वधिष्यति च रावणम् |<br>
सहाय मात्रेण मया राघवः स्वेन तेजसा || ४-३६-७

सहाय कृत्यम् किम् तस्य येन सप्त महाद्रुमाः |<br>
शैलः च वसुधा चैव बाणेन एकेन दारिताः || ४-३६-८

धनुर् विस्फारमाणस्य यस्य शब्देन लक्ष्मण |<br>
स शैला कम्पिता भूमिः सहायैः किम् नु तस्य वै || ४-३६-९

अनुयात्राम् नर इन्द्रस्य करिष्ये अहम् नरषभ |<br>
गच्छतो रावणम् हन्तुम् वैरिणम् स पुरःसरम् || ४-३६-१०

यदि किंचित् अतिक्रान्तम् विश्वासात् प्रणयेन वा |<br>
प्रेष्यस्य क्षमितव्यम् मे न कश्चिन् न अपराध्यति || ४-३६-११

इति तस्य ब्रुवाणस्य सुग्रीवस्य महात्मनः |<br>
अभवत् लक्ष्मणः प्रीतः प्रेम्णा च इदम् उवाच ह || ४-३६-१२

सर्वथा हि मम भ्राता स नाथो वानरेश्वर |<br>
त्वया नाथेन सुग्रीव प्रश्रितेन विशेषतः || ४-३६-१३

यः ते प्रभावः सुग्रीव यत् च ते शौचम् ईदृशम् |<br>
अर्हः तम् कपि राज्यस्य श्रियम् भोक्तुम् अनुत्तमाम् || ४-३६-१४

सहायेन च सुग्रीव त्वया रामः प्रतापवान् |<br>
वधिष्यति रणे शत्रून् अचिरात् न अत्र संशयः || ४-३६-१५

धर्मज्ञस्य कृतज्ञस्य संग्रामेषु अनिवर्तिनः |<br>
उपपन्नम् च युक्तम् च सुग्रीव तव भाषितम् || ४-३६-१६

दोषज्ञः सति सामर्थ्ये को अन्यो भाषितुम् अर्हति |<br>
वर्जयित्वा मम ज्येष्ठम् त्वाम् च वानर सत्तम || ४-३६-१७

सदृशः च असि रामस्य विक्रमेण बलेन च |<br>
सहायो दैवतैः दत्तः चिराय हरि पुंगव || ४-३६-१८

किम् तु शीघ्रम् इतो वीर निष्क्राम त्वम् मया सह |<br>
सान्त्वयस्व वयस्यम् च भार्या हरण दुःखितम् || ४-३६-१९

यत् च शोक अभिभूतस्य श्रुत्वा रामस्य भाषितम् |<br>
मया त्वम् परुषाणि उक्तः तत् क्षमस्व सखे मम || ४-३६-२०

इति वाल्मीकि रामायणे आदि काव्ये किष्किन्ध काण्डे षट् त्रिंशः सर्गः
undefined
undefined
undefined

एतैः अन्यैः च बहुभिः वाक्यैः वाक्य विशारदः |<br>
माम् प्रशस्य अभ्यनुज्ञाप्य प्रविष्टः स स्वम् आलयम् || ४-६३-१

कंदरात् तु विसर्पित्वा पर्वतस्य शनैः शनैः |<br>
अहम् विंध्यम् समारुह्य भवतः प्रतिपालये || ४-६३-२

अद्य तु एतस्य कालस्य साग्रम् वर्ष शतम् गतम् |<br>
देश काल प्रतीक्षो अस्मि हृदि कृत्वा मुनेः वचः || ४-६३-३

महाप्रस्थानम् आसाद्य स्वर् गते तु निशाकरे |<br>
माम् निर्दहति संतापो वितर्कैः बहुभिः वृतम् || ४-६३-४

उदिताम् मरणे बुद्धिम् मुनि वाक्यैः निवर्तये |<br>
बुद्धिः या तेन मे दत्ता प्राणानाम् रक्षणे मम || ४-६३-५<br>
सा मे अपनयते दुःखम् दीप्ता इव अग्नि शिखा तमः |

बुध्यता च मया वीर्यम् रावणस्य दुरात्मनः || ४-६३-६<br>
पुत्रः संतर्जितो वाग्भिः न त्राता मैथिली कथम् |

तस्या विलपितम् श्रुत्वा तौ च सीता वियोजितौ || ४-६३-७<br>
न मे दशरथ स्नेहात् पुत्रेण उत्पादितम् प्रियम् |

तस्य तु एवम् ब्रुवाणस्य संहतैः वानरैः सह || ४-६३-८<br>
उत्पेततुः तदा पक्षौ समक्षम् वन चारिणाम् |

स दृष्ट्वा स्वाम् तनुम् पक्षैः उद्गतैः अरुण च्छदैः || ४-६३-९<br>
प्रहर्षम् अतुलम् लेभे वानरान् च इदम् अब्रवीत् |

निशाकरस्य राजर्षेः प्रभावात् अमित ओजसः || ४-६३-१०<br>
आदित्य रश्मि निर्दग्धौ पक्षौ पुनः उपस्थितौ |

यौवने वर्तमानस्य मम आसीत् यः पराक्रमः || ४-६३-११<br>
तम् एव अद्य अवगच्छामि बलम् पौरुषम् एव च |

सर्वथा क्रियताम् यत्नः सीताम् अधिगमिष्यथ || ४-६३-१२<br>
पक्ष लाभो मम अयम् वः सिद्धि प्रत्यय कारकः |

इति उक्त्वा तान् हरीन् सर्वान् संपातिः पतगोत्तम || ४-६३-१३<br>
उत्पपात गिरेः शृंगात् जिज्ञासुः ख गमो गतिम् |

तस्य तत् वचनम् श्रुत्वा प्रतिसंहृष्ट मानसाः |<br>
बभूवुः हरि शार्दूला विक्रम अभ्युदय उन्मुखाः || ४-६३-१४

अथ पवन समान विक्रमाः<br>
प्लवग वराः प्रतिलब्ध पौरुषाः |<br>
अभिजित् अभिमुखाम् दिशम् ययुः<br>
जनक सुता परिमार्गण उन्मुखाः || ४-६३-१५

इति वाल्मीकि रामायणे आदि काव्ये किष्किन्ध काण्डे त्रि षष्टितमः सर्गः
undefined
undefined
undefined

सर्वाः च आहूय सुग्रीवः प्लवगान् प्लवगर्षभः |<br>
समस्तान् च अब्रवीत् राजा राम कार्यार्थ सिद्धये || ४-४५-१<br>
एवम् एतत् विचेतव्यम् भवद्भिः वानरोत्तमैः |

तत् उग्र शासनम् भर्तुर् विज्ञाय हरि पुंगवाः || ४-४५-२<br>
शलभा इव संछाद्य मेदिनीम् संप्रतस्थिरे |

रामः प्रस्रवणे तस्मिन् न्यवसत् सह लक्ष्मणः || ४-४५-३<br>
प्रतीक्षमाणः तम् मासम् यः सीता अधिगमे कृतः |

उत्तराम् तु दिशम् रम्याम् गिरि राज समावृताम् || ४-४५-४<br>
प्रतस्थे सहसा वीरो हरिः शतबलिः तदा |

पूर्वाम् दिशम् प्रति ययौ विनतो हरि यूथपः || ४-४५-५<br>
तारा अंगदादि सहितः प्लवगः पवनात्मजः |<br>
अगस्त्य चरिताम् आशाम् दक्षिणाम् हरि यूथपः || ४-४५-६

पश्चिमाम् तु दिशम् घोराम् सुषेणः प्लवगेश्वरः |<br>
प्रतस्थे हरि शार्दूलो दिशम् वरुण पालिताम् || ४-४५-७

ततः सर्वा दिशो राजा चोदयित्वा यथा तथम् |<br>
कपि सेना पतीन् वीरो मुमोद सुखितः सुखम् || ४-४५-८

एवम् संचोदिताः सर्वे राज्ञा वानर यूथपाः |<br>
स्वाम् स्वाम् दिशम् अभिप्रेत्य त्वरिताः संप्रतस्थिरे || ४-४५-९

नदन्तः च उन्नदन्तः च गर्जन्तः च प्लवंगमाः |<br>
क्ष्वेलन्तो धावमानाः च विनदन्तो महाबलाः || ४-४५-१०

एवम् संचोदिताः सर्वे राज्ञा वानर यूथपाः |<br>
आनयिष्यामहे सीताम् हनिष्यामः च रावणम् || ४-४५-११

अहम् एको वधिष्यामि प्राप्तम् रावणम् आहवे |<br>
ततः च उन्मथ्य सहसा हरिष्ये जनक आत्मजाम् || ४-४५-१२

वेपमानम् श्रमेण अद्य भवद्भिः स्थीयताम् इति |<br>
एक एव आहरिष्यामि पातालात् अपि जानकीम् || ४-४५-१३

विधमिष्यामि अहम् वृक्षान् दारयिष्यामि अहम् गिरीन् |<br>
धरणीम् दारयिष्यामि क्षोभयिष्यामि सागरान् || ४-४५-१४

अहम् योजन संख्यायाः प्लविता न अत्र संशयः |<br>
शतम् योजन संख्यायाः शतम् समधिकम् हि अहम् || ४-४५-१५

भू तले सागरे वा अपि शैलेषु च वनेषु च |<br>
पातालस्य अपि वा मध्ये न मम आच्छिद्यते गतिः || ४-४५-१६

इति एकैकः तदा तत्र वानरा बल दर्पिताः |<br>
ऊचुः च वचनम् तस्य हरि राजस्य सन्निधौ || ४-४५-१७

इति वाल्मीकि रामायणे आदि काव्ये किष्किन्ध काण्डे पंच चत्वारिन्शः सर्गः
undefined
undefined
undefined

दर्शनार्थम् तु वैदेह्याः सर्वतः कपि कुंजराः |<br>
व्यादिष्टाः कपि राजेन यथा उक्तम् जग्मुर् अंजसा || ४-४७-१

ते सरांसि सरित् कक्षान् आकाशम् नगराणि च |<br>
नदी दुर्गान् तथा शैलान् विचिन्वन्ति समन्ततः || ४-४७-२

सुग्रीवेण समाख्याताः सर्वे वानर यूथपाः |<br>
तत्र देशान् प्रविचिन्वन्ति स शैल वन काननान् || ४-४७-३

विचिन्त्य दिवसम् सर्वे सीता अधिगमने धृताः |<br>
समायान्ति स्म मेदिन्याम् निशा कालेषु वानराः || ४-४७-४

सर्व ऋतुकान् च देशेषु वानराः स फलान् द्रुमान् |<br>
आसाद्य रजनीम् शय्याम् चक्रुः सर्वेषु अहस्सु ते || ४-४७-५

तत् अहः प्रथमम् कृत्वा मासे प्रस्रवणम् गताः |<br>
कपि राजेन संगम्य निराशाः कपि कुंजराः || ४-४७-६

विचित्य तु दिशम् पूर्वाम् यथा उक्ताम् सचिवैः सह |<br>
अदृष्ट्वा विनतः सीताम् आजगाम महाबलः || ४-४७-७

दिशम् अपि उत्तराम् सर्वाम् विविच्य स महाकपिः |<br>
आगतः सह सैन्येन वीरः शतबलिः तदा || ४-४७-८

सुषेणः पश्चिमाम् आशाम् विविच्य सह वानरैः |<br>
समेत्य मासे पूर्णे तु सुग्रीवम् उपचक्रमे || ४-४७-९

तम् प्रस्रवण पृष्ठस्थम् समासाद्य अभिवाद्य च |<br>
आसीनम् सह रामेण सुग्रीवम् इदम् अब्रुवन् || ४-४७-१०

विचिताः पर्वताः सर्वे वनानि गहनानि च |<br>
निम्नगाः सागर अन्ताः च सर्वे जनपदाः तथा || ४-४७-११

गुहाः च विचिताः सर्वा याः च ते परिकीर्तिताः |<br>
विचिताः च महागुल्मा लता वितत संतताः || ४-४७-१२

गहनेषु च देशेषु दुर्गेषु विषमेषु च |<br>
सत्त्वानि अतिप्रमाणानि विचितानि हतानि च |<br>
ये चैव गहना देशा विचिताः ते पुनः पुनः || ४-४७-१३

उदार सत्त्व अभिजनो हनूमान्<br>
स मैथिलीम् ज्ञास्यसि वानरेन्द्र |<br>
दिशम् तु याम् एव गता तु सीता<br>
ताम् आस्थितो वायु सुतो हनूमान् || ४-४७-१४

इति वाल्मीकि रामायणे आदि काव्ये किष्किन्ध काण्डे सप्त चत्वारिन्शः सर्गः
undefined
undefined
undefined

अथ अंगदः तदा सर्वान् वानरान् इदम् अब्रवीत् |<br>
परिश्रान्तो महा प्राज्ञः समाश्वास्य शनैर् वचः || ४-४९-१

वनानि गिरयो नद्यो दुर्गाणि गहनानि च |<br>
दरी गिरि गुहाः चैव विचिता नः समंततः || ४-४९-२<br>
तत्र तत्र सह अस्माभिः जानकी न च दृश्यते |<br>
तथा रक्षः अपहर्ता च सीतायाः चैव दुष्कृती || ४-४९-३

कालः च नः महान् यातः सुग्रीवः च उग्र शासनः |<br>
तस्मात् भवन्तः सहिता विचिन्वन्तु समंततः || ४-४९-४

विहाय तन्द्रीम् शोकम् च निद्राम् चैव समुत्थिताम् |<br>
विचिनुध्वम् तथा सीताम् पश्यामो जनक आत्मजाम् || ४-४९-५

अनिर्वेदम् च दाक्ष्यम् च मनसः च अपराजयम् |<br>
कार्य सिद्धि कराणि आहुः तस्मात् एतत् ब्रवीमि अहम् || ४-४९-६

अद्य अपि इदम् वनम् दुर्गम् विचिन्वन्तु वन ओकसः |<br>
खेदम् त्यक्त्वा पुनः सर्वम् वनम् एतत् विचिन्वताम् || ४-४९-७

अवश्यम् कुर्वताम् दृश्यते कर्मणः फलम् |<br>
परम् निर्वेदम् आगम्य न हि नः मीलनम् क्षमम् || ४-४९-८

सुग्रीवः क्रोधनो राजा तीक्ष्ण दण्डः च वानराः |<br>
भेतव्यम् तस्य सततम् रामस्य च महात्मनः || ४-४९-९

हितार्थम् एतत् उक्तम् वः क्रियताम् यदि रोचते |<br>
उच्यताम् हि क्षमम् यत् तत् सर्वेषाम् एव वानराः || ४-४९-१०

अंगदस्य वचः श्रुत्वा वचनम् गंधमादनः |<br>
उवाच व्यक्तया वाचा पिपासा श्रम खिन्नया || ४-४९-११

सदृशम् खलु वः वाक्यम् अंगदो यत् उवाच ह |<br>
हितम् च एव अनुकूलम् च क्रियताम् अस्य भाषितम् || ४-४९-१२

पुनः मार्गामहे शैलान् कन्दराम् च शिलान् तथा |<br>
काननानि च शून्यानि गिरि प्रस्रवणानि च || ४-४९-१३

यथा उद्दिष्ठानि सर्वाणि सुग्रीवेण महात्मना |<br>
विचिन्वन्तु वनम् सर्वे गिरि दुर्गाणि संगताः || ४-४९-१४

ततः समुत्थाय पुनः वानराः ते महाबलाः |<br>
विन्ध्य कानन संकीर्णाम् विचेरुर् दक्षिणाम् दिशम् || ४-४९-१५

ते शारद अभ्र प्रतिमम् श्रीमत् रजत पर्वतम् |<br>
शृंगवन्तम् दरीवंतम् अधिरुह्य च वानराः || ४-४९-१६<br>
तत्र लोध्र वनम् रम्यम् सप्त पर्ण वनानि च |<br>
विचिन्वन्तो हरि वराः सीता दर्शन कान्क्षिणः || ४-४९-१७

तस्य अग्रम् अधिरूढाः ते श्रान्ता विपुल विक्रमाः |<br>
न पश्यन्ति स्म वैदेहीम् रामस्य महिषीम् प्रियाम् || ४-४९-१८

ते तु दृष्टि गतम् दृष्ट्वा तम् शैलम् बहु कंदरम् |<br>
अध्यारोहन्त हरयो वीक्षमाणाः समंततः || ४-४९-१९

अवरुह्य ततो भूमिम् श्रान्ता विगत चेतसः |<br>
स्थित्वा मुहूर्तम् तत्र अथ वृक्ष मूलम् उपाश्रिताः || ४-४९-२०

ते मुहूर्तम् समाश्वस्ताः किंचित् भग्न परिश्रमाः |<br>
पुनर् एव उद्यताः कृत्स्नाम् मार्गितुम् दक्षिणाम् दिशम् || ४-४९-२१

हनुमत् प्रमुखाः ते तु प्रस्थिताः प्लवग ऋषभाः |<br>
विंध्यम् एव आदितः कृत्वा विचेरुः ते समंततः || ४-४९-२२

इति वाल्मीकि रामायणे आदि काव्ये किष्किन्ध काण्डे एको न पंचाशः सर्गः
undefined
undefined
undefined

इति उक्त्वा हनुमान् तत्र पुनः कृष्ण अजिन अंबराम् |<br>
अब्रवीत् ताम् महाभागाम् तापसीम् धर्म चारिणीम् || ४-५१-१

इदम् प्रविष्टाः सहसा बिलम् तिमिर संवृतम् |<br>
क्षुत् पिपासा परिश्रांताः परिखिन्नाः च सर्वशः || ४-५१-२

महत् धरण्या विवरम् प्रविष्टाः स्म पिपासिताः |<br>
इमाम् तु एवम् विधान् भावान् विविधान् अद्भुत उपमान् || ४-५१-३<br>
दृष्ट्वा वयम् प्रव्यथिताः संभ्रांता नष्ट चेतसः |<br>
कस्य एते कांचना वृक्षाः तरुण आदित्य सन्निभाः || ४-५१-४

शुचीनि अभ्यवहार्याणि मूलानि च फलानि च |<br>
कांचनानि विमानानि राजतानि गृहाणि च || ४-५१-५<br>
तपनीय गव अक्षाणि मणि जाल आवृतानि च |

पुष्पिताः फालवन्तः च पुण्याः सुरभि गन्धयः || ४-५१-६<br>
इमे जांबूनदमयाः पादपाः कस्य तेजसा |

कांचनानि च पद्मानि जातानि विमले जले || ४-५१-७<br>
कथम् मत्स्याः च सौवर्णा दृश्यन्ते सह कच्छपैः |

आत्मानः अनुभावात् वा कस्य वै एतत् तपो बलम् || ४-५१-८<br>
अजानताम् नः सर्वेषाम् सर्वम् आख्यातुम् अर्हसि |

एवम् उक्ता हनुमता तापसी धर्म चारिणी || ४-५१-९<br>
प्रति उवाच हनूमंतम् सर्व भूत हिते रता |

मयो नाम महातेजा मायावी दानवर्षभः || ४-५१-१०<br>
तेन इदम् निर्मितम् सर्वम् मायया कांचनम् वनम् |

पुरा दानव मुख्यानाम् विश्वकर्मा बभूव ह || ४-५१-११<br>
येन इदम् कांचनम् दिव्यम् निर्मितम् भवन उत्तमम् |

स तु वर्ष सहस्राणि तपः तप्त्वा महत् वने || ४-५१-१२<br>
पितामहात् वरम् लेभे सर्वम् औशसनम् धनम् |

ओर्

विधाय सर्वम् बलवान् सर्व काम ईश्वरः तदा || ४-५१-१३<br>
उवास सुखितः कालम् कंचित् अस्मिन् महावने |

तम् अप्सरसि हेमायाम् सक्तम् दानव पुंगवम् || ४-५१-१४<br>
विक्रम्य एव अशनिम् गृह्य जघान ईशः पुरंदरः |

इदम् च ब्रह्मणा दत्तम् हेमायै वनम् उत्तमम् || ४-५१-१५<br>
शाश्वतः काम भोगः च गृहम् च इदम् हिरण्मयम् |

दुहिता मेरुसावर्णेः अहम् तस्याः स्वयंप्रभा || ४-५१-१६<br>
इदम् रक्षामि भवनम् हेमाया वानरोत्तम |

मम प्रिय सखी हेमा नृत्त गीत विशारदा || ४-५१-१७<br>
तया दत्त वरा च अस्मि रक्षामि भवनम् महान् |

किम् कार्यम् कस्य वा हेतोः कांताराणि प्रपद्यथ || ४-५१-१८<br>
कथम् च इदम् वनम् दुर्गम् युष्माभिः उपलक्षितम् |

शुचीनि अभ्यवहार्याणि मूलानि च फलानि च |<br>
भुक्त्वा पीत्वा च पानीयम् सर्वम् मे वक्तुम् अर्हथ || ४-५१-१९

इति वाल्मीकि रामायणे आदि काव्ये किष्किन्ध काण्डे एक पंचाशः सर्गः
undefined
undefined
undefined

शोकात् भ्रष्ट स्वरम् अपि श्रुत्वा ते हरि यूथपाः |<br>
श्रद्दधुः न एव तत् वाक्यम् कर्मणा तस्य शन्किताः || ४-५७-१

ते प्रायम् उपविष्टाः तु दृष्ट्वा गृध्रम् प्लवंगमाः |<br>
चक्रुः बुद्धिम् तदा रौद्राम् सर्वान् नः भक्षयिष्यति || ४-५७-२

सर्वथा प्रायम् आसीनान् यदि नः भक्षयिष्यति |<br>
कृत कृत्या भविष्यामः क्षिप्रम् सिद्धिम् इतो गताः || ४-५७-३

एताम् बुद्धिम् ततः चक्रुः सर्वे ते हरि यूथपाः |<br>
अवतार्य गिरेः शृंगात् गृध्रम् आह अंगदः तदा || ४-५७-४

बभूवुः ऋक्षरजो नाम वानरेन्द्रः प्रतापवान् |<br>
मम आर्यः पार्थिवः पक्षिन् धार्मिकौ तस्य च आत्मजौ || ४-५७-५<br>
सुग्रीवः चैव वली च पुत्रौ घन बलौ उभौ |<br>
लोके विश्रुत कर्मा अभूत् राजा वाली पिता मम || ४-५७-६

राजा कृत्स्नस्य जगतः इक्ष्वाकूणाम् महारथः |<br>
रामो दाशरथिः श्रीमान् प्रविष्टो दण्डका वनम् || ४-५७-७<br>
लक्ष्मणेन सह भ्रात्रा वैदेह्या च अपि भार्यया |<br>
पितुः निदेश निरतो धर्मम् पन्थानम् आश्रितः || ४-५७-८

तस्य भार्या जनस्थानात् रावणेन हृता बलात् |<br>
रामस्य च पितुः मित्रम् जटायुः नाम गृध्र राट् || ४-५७-९<br>
ददर्श सीताम् वैदेहीम् ह्रियमाणाम् विहायसा |

रावणम् विरथम् कृत्वा स्थापयित्वा च मैथिलीम् |<br>
परिश्रान्तः च वृद्धः च रावणेन हतो रणे || ४-५७-१०

एवम् गृध्रो हतः तेन रावणेन बलीयसा |<br>
संस्कृतः च अपि रामेण गतः च गतिम् उत्तमाम् || ४-५७-११

ततो मम पितृव्येण सुग्रीवेण महात्मना |<br>
चकार राघवः सख्यम् सः अवधीत् पितरम् मम || ४-५७-१२<br>
मम पित्रा विरुद्धो हि सुग्रीवः सचिवैः सह |<br>
निहत्य वालिनम् रामः ततः तम् अभिषेचयत् || ४-५७-१३

स राज्ये स्थापितः तेन सुग्रीवो वानरेश्वरः |<br>
राजा वानर मुख्यानाम् तेन प्रस्थापिता वयम् || ४-५७-१४

एवम् राम प्रयुक्ताः तु मार्गमाणाः ततः ततः |<br>
वैदेहीम् न अधिगच्छामो रात्रौ सूर्य प्रभाम् इव || ४-५७-१५

ते वयम् दण्दकारण्यम् विचित्य सुसमाहिताः |<br>
अज्ञानात् तु प्रविष्टाः स्म धरण्या विवृतम् बिलम् || ४-५७-१६

मयस्य माया विहितम् तत् बिलम् च विचिन्वताम् |<br>
व्यतीतः तत्र नः मासः यः राज्ञा समयः कृतः || ४-५७-१७

ते वयम् कपि राजस्य सर्वे वचन कारिणः |<br>
कृताम् संस्थाम् अतिक्रान्ता भयात् प्रायम् उपासिताः || ४-५७-१८

क्रुद्धे तस्मिन् तु काकुत्स्थे सुग्रीवे च स लक्ष्मणे |<br>
गतानाम् अपि सर्वेषाम् तत्र नः न अस्ति जीवितम् || ४-५७-१९

इति वाल्मीकि रामायणे आदि काव्ये किष्किन्ध काण्डे सप्त पंचाशः सर्गः
undefined
undefined
undefined

वाली नाम मम भ्राता ज्येष्ठः शत्रु निषूदनः |<br>
पितुः बहुमतः नित्यम् मम च अपि तथा पुरा || ४-९-१

पितरि उपरते तस्मिन् ज्येष्ठो अयम् इति मंत्रिभिः |<br>
कपीनाम् ईश्वरो राज्ये कृतः परम सम्मतः || ४-९-२

राज्यम् प्रशासतः तस्य पितृ पैतामहम् महत् |<br>
अहम् सर्वेषु कालेषु प्रणतः प्रेष्यवत् स्थितः || ४-९-३

मायावी नाम तेजस्वी पूर्वजो दुन्दुभेः सुतः |<br>
तेन तस्य महद् वैरम् वालिनः स्त्री कृतम् पुरा || ४-९-४

स तु सुप्ते जने रात्रौ किष्किन्धा द्वारम् आगतः |<br>
नर्दति स्म सुसम्रब्धो वालिनम् च आह्वयत् रणे || ४-९-५

प्रसुप्तः तु मम भ्राता नर्दितो भैरव स्वनम् |<br>
श्रुत्वा न ममृषे वाली निष्पपात जवात् तदा || ४-९-६

स तु वै निःसृतः क्रोधात् तम् हन्तुम् असुरोत्तमम् |<br>
वार्यमाणः ततः स्त्रीभिः मया च प्रणत आत्मना || ४-९-७

स तु निर्धूय सर्वान् नो निर्जगाम महाबलः |<br>
ततः अहम् अपि सौहार्दान् निःसृतः वालिना सह || ४-९-८

स तु मे भ्रातरम् दृष्ट्वा माम् च दूरात् अवस्थितम् |<br>
असुरो जात संत्रासः प्रदुद्राव तदा भृशम् || ४-९-९

तस्मिन् द्रवति संत्रस्ते हि आवाम् द्रुततरम् गतौ |<br>
प्रकाशः अपि कृतः मार्गः चन्द्रेण उद्गच्छता तदा || ४-९-१०

स तृणैः आवृतम् दुर्गम् धरण्या विवरम् महत् |<br>
प्रविवेश असुरः वेगात् आवाम् आसाद्य विष्ठितौ || ४-९-११

तम् प्रविष्टम् रिपुम् दृष्ट्वा बिलम् रोष वशम् गतः |<br>
माम् उवाच ततो वाली वचनम् क्षुभित इन्द्रियः || ४-९-१२

इह तिष्ठ अद्य सुग्रीव बिल द्वारि समाहितः |<br>
यावत् अत्र प्रविश्य अहम् निहन्मि समरे रिपुम् || ४-९-१३

मया तु एतत् वचः श्रुत्वा याचितः स परंतपः |<br>
शापयित्वा च माम् पद्भ्याम् प्रविवेश बिलम् ततः || ४-९-१४

तस्य प्रविष्टस्य बिलम् साग्रः संवत्सरः गतः |<br>
स्थितस्य च बिल द्वारि सः कालः व्यत्यवर्तत || ४-९-१५

अहम् तु नष्टम् तम् ज्ञात्वा स्नेहात् आगत संभ्रमः |<br>
भ्रातरम् न प्रपश्यामि पाप शङ्कि च मे मनः || ४-९-१६

अथ दीर्घस्य कालस्य बिलात् तस्मात् विनिःसृतम् |<br>
सः फेनम् रुधिरम् दृष्ट्वा ततो अहम् भृशदुःखितः || ४-९-१७

नर्दताम् असुराणाम् च ध्वनिः मे श्रोत्रम् आगतः |<br>
न रस्तस्य च संग्रामे क्रोशतो अपि स्वनो गुरोः || ४-९-१८

अहम् तु अवगतः बुद्ध्या चिह्नैः तैः भ्रातरम् हतम् |<br>
पिधाय च बिल द्वारम् शिलया गिरि मात्रया || ४-९-१९<br>
शोकार्तः च उदकम् कृत्वा किष्किन्धाम् आगतः सखे |<br>
गूहमानस्य मे तत्त्वम् यत्नतः मंत्रिभिः श्रुतम् ||४-९-२०

ततः अहम् तैः समागम्य समेतैः अभिषेचितः |<br>
राज्यम् प्रशासतः तस्य न्यायतो मम राघव || ४-९-२१<br>
आजगाम रिपुम् हत्वा दानवम् स तु वानरः |

अभिषिक्तम् तु माम् दृष्ट्वा कोपात् संरक्त लोचनः || ४-९-२२<br>
मदीयान् मंत्रिणः बद्ध्वा परुषम् वाक्यम् अब्रवीत् |

निग्रहे च समर्थस्य तम् पापम् प्रति राघव || ४-९-२३<br>
न प्रावर्तत मे बुद्धिः भ्रातृ गौरव यंत्रिता |

हत्वा शत्रुम् सः मे भ्राता प्रविवेश पुरम् तदा || ४-९-२४<br>
मानयन् तम् महात्मानम् यथावत् च अभिअवादयम् |<br>
उक्ताः च न आशिषः तेन संतुष्टेन अन्तरात्मना || ४-९-२५

नत्वा पादौ अहम् तस्य मुकुटेन अस्पृशम् प्रभो |<br>
अपि वाली मम क्रोधात् न प्रसादम् चकार सः || ४-९-२६

इति वाल्मीकि रामायणे आदि काव्ये किष्किन्ध काण्डे नवमः सर्गः |
undefined
undefined
undefined

ततः कृत उदकम् स्नातम् तम् गृध्रम् हरि यूथपाः |<br>
उपविष्टा गिरौ रम्ये परिवार्य समन्ततः || ४-६०-१

तम् अंगदम् उपासीनम् तैः सर्वैः हरिभिः वृतम् |<br>
जनित प्रत्ययो हर्षात् संपातिः पुनः अब्रवीत् || ४-६०-२

कृत्वा निःशब्दम् एक अग्राः शृण्वन्तु हरयो मम |<br>
तथ्यम् संकीर्तयिष्यामि यथा जानामि मैथिलीम् || ४-६०-३

अस्य विन्ध्यस्य शिखरे पतितो अस्मि पुरा अनघ |<br>
सूर्य ताप परीत अंगो निर्दग्धः सूर्य रश्मिभिः || ४-६०-४

लब्ध संज्ञः तु षड् रात्रात् विवशो विह्वलन् इव |<br>
वीक्षमाणो दिशः सर्वा न अभिजानामि किंचन || ४-६०-५

ततः तु सागरान् शैलान् नदीः सर्वाः सरांसि च |<br>
वनानि च प्रदेशान् च समीक्ष्य मतिः आगताम् || ४-६०-६

हृष्ट पक्षि गण आकीर्णः कन्दर उदर कूटवान् |<br>
दक्षिणस्य उदधेः तीरे विन्ध्यो अयम् इति निश्चितः || ४-६०-७

आसीत् च अत्र आश्रमम् पुण्यम् सुरैः अपि सुपूजितम् |<br>
ऋषिः निशाकरो नाम यस्मिन् उग्र तपा अभवत् || ४-६०-८

अष्टौ वर्ष सहस्राणि तेन अस्मिन् ऋषिणा गिरौ |<br>
वसतो मम धर्मज्ञो स्वर् गते तु निशाकरे || ४-६०-९

अवतीर्य च विन्ध्य अग्रात् कृच्छ्रेण विषमात् शनैः |<br>
तीक्ष्ण दर्भाम् वसुमतीम् दुःखेन पुनर् आगतः || ४-६०-१०

तम् ऋषिम् द्रष्टु कामो अस्मि दुःखेन अभ्यागतो भृशम् |<br>
जटायुषा मया चैव बहुशो अभिगतो हि सः || ४-६०-११

तस्य आश्रम पदाभ्याशे ववुः वाताः सुगन्धिनः |<br>
वृक्षो न अपुष्पितः कश्चित् अफलो वा न दृश्यते || ४-६०-१२

उपेत्य च आश्रमम् पुण्यम् वृक्ष मूलम् उपाश्रितः |<br>
द्रष्टु कामः प्रतीक्षे च भगवंतम् निशाकरम् || ४-६०-१३

अथ पश्यमि दूरस्थम् ऋषिम् ज्वलित तेजसम् |<br>
कृत अभिषेकम् दुर्धर्षम् उपावृत्तम् उदन् मुखम् || ४-६०-१४

तम् ऋक्षाः सृमरा व्याघ्राः सिंहा नाना सरी सृपाः |<br>
परिवार्य उपगच्छन्ति दातारम् प्राणिनो यथा || ४-६०-१५

ततः प्राप्तम् ऋषिम् ज्ञात्वा तानि सत्त्वानि वै ययुः |<br>
प्रविष्टे राजनि यथा सर्वम् स अमात्यकम् बलम् || ४-६०-१६

ऋषिः तु दृष्ट्वा माम् तुष्टः प्रविष्टः च आश्रमम् पुनः |<br>
मुहूर्त मात्रान् निर्गम्य ततः कार्यम् अपृच्छत || ४-६०-१७

सौम्य वैकल्यताम् दृष्ट्वा रोम्णाम् ते न अवगम्यते |<br>
अग्नि दग्धौ इमौ पक्षौ प्राणाः चापि शरीरके || ४-६०-१८

गृध्रौ द्वौ दृष्ट पूर्वौ मे मातरिश्व समौ जवे |<br>
गृध्राणाम् चैव राजानौ भ्रातरौ काम रूपिणौ || ४-६०-१९

ज्येष्ठो अवित स्त्वम् तु संपाते जटायुः अनुजः तव |<br>
मानुषम् रूपम् आस्थाय गृह्णीताम् चरणौ मम || ४-६०-२०

किम् ते व्याधि समुत्थानम् पक्षयोः पतनम् कथम् |<br>
दण्डो वा अयम् धृतः केन सर्वम् आख्याहि पृच्छतः || ४-६०-२१

इति वाल्मीकि रामायणे आदि काव्ये किष्किन्ध काण्डे षष्टितमः सर्गः
undefined
undefined
undefined

एवम् उक्तः तु सुग्रीवः रामेण आर्तेन वानरः |<br>
अब्रवीत् प्राञ्जलिः वाक्यम् सबाष्पम् बाष्प गद्गदः || ४-७-१

न जाने निलयम् तस्य सर्वथा पाप रक्षसः |<br>
सामर्थ्यम् विक्रमम् वा अपि दौष्कुलेयस्य वा कुलम् || ४-७-२

सत्यम् तु प्रतिजानामि त्यज शोकम् अरिन्दम |<br>
करिष्यामि तथा यत्नम् यथा प्राप्स्यसि मैथिलीम् || ४-७-३

रावणम् सगणम् हत्वा परितोष्य आत्म पौरुषम् |<br>
तथा अस्मि कर्ता नचिराद् यथा प्रीतो भविष्यसि || ४-७-४

अलम् वैक्लव्यम् आलम्ब्य धैर्यम् आत्मगतम् स्मर |<br>
त्वत् विधानाम् न सदृशम् ईदृशम् बुद्धि लाघवम् || ४-७-५

मया अपि व्यसनम् प्राप्तम् भार्या विरहजम् महत् |<br>
न अहम् एवम् हि शोचामि धैर्यम् न च परित्यजे || ४-७-६

न अहम् ताम् अनुशोचामि प्राकृतो वानरो अपि सन् |<br>
महात्मा च विनीतः च किम् पुनर् धृतिमान् महान् || ४-७-७

बाष्पम् आपतितम् धैर्यात् निग्रहीतुम् त्वम् अर्हसि |<br>
मर्यादाम् सत्त्व युक्तानाम् धृतिम् न उत्स्रष्टुम् अर्हसि || ४-७-८

व्यसने वा अर्थ कृच्छ्रे वा भये वा जीवितान्तगे |<br>
विमृशन् वै स्वया बुद्ध्या धृतिमान् न अवसीदति || ४-७-९

बालिशस् तु नरो नित्यम् वैक्लब्यम् योऽनुवर्तते |<br>
स मज्जति अवशः शोके भार आक्रान्ता इव नौः जले || ४-७-१०

एषो अन्जलिः मया बद्धः प्रणयात् त्वाम् प्रसादये |<br>
पौरुषम् श्रय शोकस्य न अन्तरम् दातुम् अर्हसि || ४-७-११

ये शोकम् अनुवर्तन्ते न तेषाम् विद्यते सुखम् |<br>
तेजः च क्षीयते तेषाम् न त्वम् शोचितुम् अर्हसि || ४-७-१२

शोकेन अभिप्रपन्नस्य जीविते च अपि संशयः |<br>
स शोकम् त्यज राजेन्द्र धैर्यम् आश्रय केवलम् || ४-७-१३

हितम् वयस्य भावेन ब्रूमि न उपदिशामि ते |<br>
वयस्यताम् पूजयन् मे न त्वम् शोचितुम् अर्हसि || ४-७-१४

मधुरम् सान्त्वितः तेन सुग्रीवेण स राघवः |<br>
मुखम् अश्रु परि क्लिन्नम् वस्त्र अन्तेन प्रमार्जयत् || ४-७-१५

प्रकृतिः स्थः तु काकुत्स्थः सुग्रीव वचनात् प्रभुः |<br>
संपरिष्वज्य सुग्रीवम् इदम् वचनम् अब्रवीत् || ४-७-१६

कर्तव्यम् यत् वयस्येन स्निग्धेन च हितेन च |<br>
अनुरूपम् च युक्तम् च कृतम् सुग्रीव तत् त्वया || ४-७-१७

एष च प्रकृतिः स्थः अहम् अनुनीतः त्वया सखे |<br>
दुर्लभो हि ईदृशो बन्धुः अस्मिन् काले विशेषतः || ४-७-१८

किम् तु यत्नः त्वया कार्यो मैथिल्याः परिमार्गणे |<br>
राक्षसस्य च रौद्रस्य रावणस्य दुरात्मनः || ४-७-१९

मया च यद् अनुष्ठेयम् विस्रब्धेन तत् उच्यताम् |<br>
वर्षासु इव च सुक्षेत्रे सर्वम् संपद्यते तव || ४-७-२०

मया च यदिदम् वाक्यम् अभिमानात् समीरितम् |<br>
तत् त्वया हरिशार्दूल तत् त्वम् इति उपधार्यताम् || ४-७-२१

अनृतम् न उक्त पूर्वम् मे न च वक्ष्ये कदाचन |<br>
एतत् ते प्रतिजानामि सत्येन एव शपामि अहम् || ४-७-२२

ततः प्रहृष्टः सुग्रीवः वानरैः सचिवैः सह |<br>
राघवस्य वचः श्रुत्वा प्रतिज्ञातम् विशेषतः || ४-७-२३

एवम् एकान्त संपृक्तौ ततः तौ नर वानरौ |<br>
उभौ अन्योन्य सदृशम् सुख दुःखम् अभाष्ताम् || ४-७-२४

महानुभावस्य वचो निशम्य<br>
हरिर् नृपाणाम् अधिपस्य तस्य |<br>
कृतम् स मेने हरिवीर मुख्यः<br>
तदा च कार्यम् हृदयेन विद्वान् || ४-७-२५

इति वाल्मीकि रामायणे आदि काव्ये किष्किन्ध काण्डे सप्तमः सर्गः
undefined
undefined
undefined

ततः तत् दारुणम् कर्म दुष्करम् साहसात् कृतम् |<br>
आचचक्षे मुनेः सर्वम् सूर्य अनुगमनम् तथा || ४-६१-१

भगवन् व्रण युक्तत्वात् लज्जया च अकुल इन्द्रियः |<br>
परिश्रान्तो न शक्नोमि वचनम् परिभाषितुम् || ४-६१-२

अहम् चैव जटायुः च संघर्षात् दर्प मोहितौ |<br>
आकाशम् पतितौ दूरात् जिज्ञासन्तौ पराक्रमम् || ४-६१-३

कैलास शिखरे बद्ध्वा मुनीनाम् अग्रतः पणम् |<br>
रविः स्यात् अनुयातव्यो यावत् अस्तम् महागिरिम् || ४-६१-४

अपि आवाम् युगपत् प्राप्तौ अपश्याव मही तले |<br>
रथ चक्र प्रमाणानि नगराणि पृथक् पृथक् || ४-६१-५

क्वचित् वादित्र घोषः च क्वचित् भूषण निःस्वनः |<br>
गायन्तीः स्म अंगना बह्वीः पश्यावो रक्त वाससः || ४-६१-६

तूर्णम् उत्पत्य च आकाशम् आदित्य पथम् आस्थितौ |<br>
आवाम् आलोकयावः तत् वनम् शाद्वल संस्थितम् || ४-६१-७

उपलैः इव संछन्ना दृश्यते भूः शिल उच्चयैः |<br>
आपगाभिः च संवीता सूत्रैः इव वसुंधरा || ४-६१-८

हिमवान् चैव विन्ध्यः च मेरुः च सुमहान् गिरिः |<br>
भू तले संप्रकाशन्ते नागा इव जल आशये || ४-६१-९

तीव्रः स्वेदः च खेदः च भयम् च आसीत् तदा अवयोः |<br>
समाविशत मोहः च ततो मूर्च्छा च दारुणा || ४-६१-१०

न च दिक् ज्ञायते याम्या न आग्नेयी न च वारुणी |<br>
युग अन्ते नियतो लोको हतो दग्ध इव अग्निना || ४-६१-११

मनः च मे हतम् भूयः चक्षुः प्राप्य तु संश्रयम् |<br>
यत्नेन महता हि अस्मिन् मनः संधाय चक्षुषी || ४-६१-१२<br>
यत्नेन महता भूयो भास्करः प्रतिलोकितः |<br>
तुल्यः पृथ्वी प्रमाणेन भास्करः प्रतिभाति नौ || ४-६१-१३

जटायुः माम् अनापृच्छ्य निपपात महीम् ततः |<br>
तम् दृष्ट्वा तूर्णम् आकाशात् आत्मानम् मुक्तवान् अहम् || ४-६१-१४

पक्षभ्याम् च मया गुप्तो जटायुः न प्रदह्यत |<br>
प्रमादात् तत्र निर्दग्धः पतन् वायु पथात् अहम् || ४-६१-१५

आशन्के तम् निपतितम् जनस्थाने जटायुषम् |<br>
अहम् तु पतितो विन्ध्ये दग्ध पक्षो जडी कृतः || ४-६१-१६

राज्यात् हीनो भ्रात्रा च पक्षाभ्याम् विक्रमेण च |<br>
सर्वथा मर्तुम् एव इच्छन् पतिष्ये शिखरात् गिरेः || ४-६१-१७

इति वाल्मीकि रामायणे आदि काव्ये किष्किन्ध काण्डे एक षष्टितमः सर्गः
undefined
undefined
undefined

आख्याता गृध्र राजेन समुत्प्लुत्य प्लवंगमाः |<br>संगताः प्रीति संयुक्ता विनेदुः सिंह विक्रमाः || ४-६४-१

संपातेः वचनम् श्रुत्वा हरयो रावण क्षयम् |<br>हृष्टाः सागरम् आजग्मुः सीता दर्शन कान्क्षिणः || ४-६४-२

अभिक्रम्य तु तम् देशम् ददृशुर् भीम विक्रमाः |<br>कृत्स्नम् लोकस्य महतः प्रतिबिंबम् इव स्थितम् || ४-६४-३

दक्षिणस्य समुद्रस्य समासाद्य उत्तराम् दिशम् |<br>संनिवेशम् ततः चक्रुः सहिता वानर उत्तमाः || ४-६४-४

प्रसुप्तम् इव च अन्यत्र क्रीडन्तम् इव च अन्यतः |<br>क्वचित् पर्वत मात्रैः च जल राशिभिः आवृतम् || ४-६४-५<br>संकुलम् 
दानव इन्द्रैः च पाताल तल वासिभिः |<br>रोम हर्ष करम् दृष्ट्वा विषेदुः कपिकुंजराः || ४-६४-६

आकाशम् इव दुष्पारम् सागरम् प्रेक्ष्य वानराः |<br>विषेदुः सहिता सर्वे कथम् कार्यम् इति ब्रुवन् || ४-६४-७

विषण्णाम् वाहिनीम् दृष्ट्वा सागरस्य निरीक्षणात् |<br>आश्वासयामास हरीन् भय आर्तान् हरि सत्तमः || ४-६४-८

न विषादे मनः कार्यम् विषादो दोषवत्तरः |<br>विषादो हन्ति पुरुषम् बालम् क्रुद्ध इव उरगः || ४-६४-९

यो विषादो प्रसहते विक्रमे समुपस्थिते |<br>तेजसा तस्य हीनस्य पुरुष अर्थो न सिद्ध्यति || ४-६४-१०

तस्याम् रात्र्याम् व्यतीतायाम् अंगदो वानरैः सह |<br>हरि वृद्धैः समागम्य पुनर् मंत्रम् अमंत्रयत् || ४-६४-११

सा वानराणाम् ध्वजिनी परिवार्य अंगदम् बभौ |<br>वासवम् परिवार्य इव मरुताम् वाहिनी स्थिता || ४-६४-१२

को अन्यः ताम् वानरीम् सेनाम् शक्तः स्तंभयितुम् भवेत् |<br>अन्यत्र वालि तनयात् अन्यत्र च हनूमतः || ४-६४-१३

ततः तान् हरि वृद्धान् च तत् च सैन्यम् अरिन्दमः |<br>अनुमान्य अंगदः श्रीमान् वाक्यम् अर्थवत् अब्रवीत् || ४-६४-१४

क इदानीम् महातेजा लंघयिष्यति सागरम् |<br>कः करिष्यति सुग्रीवम् सत्य सन्धम् अरिन्दमम् || ४-६४-१५

को वीरो योजन शतम् लंघयेत प्लवंगमाः |<br>इमान् च यूथपान् सर्वान् मोचयेत् को महाभयात् || ४-६४-१६

कस्य प्रसादात् दारान् च पुत्रान् चैव गृहाणि च |<br>इतो निवृत्ताः पश्येम सिद्ध अर्थाः सुखिनो वयम् || ४-६४-१७

कस्य प्रसादात् रामम् च लक्ष्मणम् च महाबलम् |<br>अभिगच्छेम संहृष्टाः सुग्रीवम् च महाबलम् || ४-६४-१८

यदि कश्चित् समर्थो वः सागर प्लवने हरिः |<br>स ददातु इह नः शीघ्रम् पुण्याम् अभय दक्षिणाम् || ४-६४-१९

अंगदस्य वचः श्रुत्वा न कश्चित् किंचित् अब्रवीत् |<br>स्तिमिता इव अभवत् सर्वा सा तत्र हरि वाहिनी || ४-६४-२०

पुनर् एव अंगदः प्राह तान् हरीन् हरि सत्तमः |<br>सर्वे बलवताम् श्रेष्ठा भवन्तो दृढ विक्रमाः |<br>व्यपदेश्य कुले 
जाताः पूजिताः च अपि अभीक्ष्णशः || ४-६४-२१

न हि वो गमने संगः कदाचित् अपि कस्यचित् भवेत् |<br>ब्रुवध्वम् यस्य या शक्तिः प्लवने प्लवगर्षभाः || ४-६४-२२

इति वाल्मीकि रामायणे आदि काव्ये किष्किन्ध काण्डे चतुः षष्टितमः सर्गः
undefined
undefined
undefined

ततो निपतिताम् ताराम् च्युताम् ताराम् इव अंबरात् |<br>शनैः आश्वासयामास हनूमान् हरि यूथपः || ४-२१-१

गुण दोष कृतम् जंतुः स्वकर्म फल हेतुकम् |<br>अव्यग्रः तद् अवाप्नोति सर्वम् प्रेत्य शुभ अशुभम् || ४-२१-२

शोच्या शोचसि कम् शोच्यम् दीनम् दीना अनुकंपसे |<br>कः च कस्य अनुशोच्यो अस्ति देहे अस्मिन् बुद्बुद उपमे 
|| ४-२१-३

अंगदः तु कुमारो अयम् द्रष्टव्यो जीव पुत्रया |<br>आयत्या च विधेयानि समर्थानि अस्य चिन्तय || ४-२१-४

जानासि अनियताम् एवम् भूतानाम् आगतिम् गतिम् |<br>तस्मात् शुभम् हि कर्तव्यम् पण्डितेन इह लौकिकम् || ४-२१-५

यस्मिन् हरि सहस्राणि शतानि नियुतानि च |<br>वर्तयन्ति कृत आशानि सो अयम् दिष्टांतम् आगतः || ४-२१-६

यद् अयम् न्याय दृष्ट अर्थः साम दान क्षमा परः |<br>गतो धर्म जिताम् भूमिम् न एनम् शोचितुम् अर्हसि || ४-२१-७

सर्वे च हरि शार्दूलाः पुत्रः च अयम् तव अंगदः |<br>हरि ऋक्ष पति राज्यम् च त्वत् सनाथम् अनिन्दिते || ४-२१-८

तौ इमौ शोक संतप्तौ शनैः प्रेरय भामिनि |<br>त्वया परिगृहीतो अयम् अंगदः शास्तु मेदिनीम् || ४-२१-९

संततिः च यथा दृष्टा कृत्यम् यत् च अपि सांप्रतम् |<br>राज्ञः तत् क्रियताम् सर्वम् एष कालस्य निश्चयः || 
४-२१-१०

संस्कार्यो हरि राजः तु अंगदः च अभिषिच्यताम् |<br>सिंहासन गतम् पुत्रम् पश्यन्ती शान्तिम् एष्यसि || ४-२१-११

सा तस्य वचनम् श्रुत्वा भर्तृ व्यसन पीडिता |<br>अब्रवीत् उत्तरम् तारा हनूमन्तम् अवस्थितम् || ४-२१-१२

अंगद प्रतिरूपाणाम् पुत्राणाम् एकतः शतम् |<br>हतस्य अपि अस्य वीरस्य गात्र संश्लेषणम् वरम् || ४-२१-१३

न च अहम् हरि राज्यस्य प्रभवामि अंगदस्य वा |<br>पितृव्यः तस्य सुग्रीवः सर्व कार्येषुइ अनंतरः || ४-२१-१४

न हि एषा बुद्धिः आस्थेया हनूमन् अंगदम् प्रति |<br>पिता हि बंधुः पुत्रस्य न माता हरि सत्तम || ४-२१-१५

न हि मम हरि राज संश्रयात्<br>क्षमतरम् अस्ति परत्र च इह वा |<br>अभिमुख हत वीर सेवितम्<br>शयनम् इदम् मम 
सेवितुम् क्षमम् || ४-२१-१६

इति वाल्मीकि रामायणे आदि काव्ये किष्किन्ध काण्डे एक विंशः सर्गः
undefined
undefined
undefined

एवम् उक्त्वा मुनिश्रेष्ठम् अरुदम् भृश दुःखितः |<br>
अथ ध्यात्वा मुहूर्तम् तु भगवान् इदम् अब्रवीत् || ४-६२-१

पक्षौ च ते प्रपक्षौ च पुनः अन्यौ भविष्यतः |<br>
चक्षुषी चैव प्राणाः च विक्रमः च बलम् च ते || ४-६२-२

पुराणे सुमहत् कार्यम् भविष्यम् हि मया श्रुतम् |<br>
दृष्टम् मे तपसा चैव श्रुत्वा च विदितम् मम || ४-६२-३

राजा दशरथो नाम कश्चित् इक्ष्वाकु वर्धनः |<br>
तस्य पुत्रो महातेजा रामो नाम भविष्यति || ४-६२-४

अरण्यम् च सह भ्रात्रा लक्ष्मणेन गमिष्यति |<br>
तस्मिन् अर्थे नियुक्तः सन् पित्रा सत्य पराक्रमः || ४-६२-५

नैर्ऋतो रावणो नाम तस्य भार्याम् हरिष्यति |<br>
राक्षसेन्द्रो जनस्थानात् अवध्यः सुर दानवैः || ४-६२-६

सा च कामैः प्रलोभ्यन्ती भक्ष्यैः भोज्यैः च मैथिली |<br>
न भोक्ष्यति महाभागा दुःख मग्ना यशस्विनी || ४-६२-७

परमान्नम् च वैदेह्या ज्ञात्वा दास्यति वासवः |<br>
यत् अन्नम् अमृत प्रख्यम् सुराणाम् अपि दुर्लभम् || ४-६२-८

तत् अन्नम् मैथिली प्राप्य विज्ञाय इन्द्रात् इदम् तु इति |<br>
अग्रम् उद्धृत्य रामाय भू तले निर्वपिष्यति || ४-६२-९

यदि जीवति मे भर्ता लक्ष्मणो वा अपि देवरः |<br>
देवत्वम् गतयोः वा अपि तयोः अन्नम् इदम् तु इति || ४-६२-१०

एष्यन्ति प्रेषिताः तत्र राम दूताः प्लवंगमाः |<br>
आख्येया राम महिषी त्वया तेभ्यो विहंगम || ४-६२-११

सर्वथा तु न गंतव्यम् ईदृशः क्व गमिष्यसि |<br>
देश कालौ प्रतीक्षस्व पक्षौ त्वम् प्रतिपत्स्यसे || ४-६२-१२

उत्सहेयम् अहम् कर्तुम् अद्य एव त्वाम् स पक्षकम् |<br>
इह स्थः त्वम् तु लोकानाम् हितम् कार्यम् करिष्यसि || ४-६२-१३

त्वया अपि खलु तत् कार्यम् तयोः च नृप पुत्रयोः |<br>
ब्राह्मणानाम् गुरूणाम् च मुनीनाम् वासवस्य च || ४-६२-१४

इच्छामि अहम् अपि द्रष्टुम् भ्रातरौ राम लक्ष्मणौ |<br>
न इच्छे चिरम् धारयितुम् प्राणान् त्यक्ष्ये कलेवरम् |<br>
महर्षि तु तत् अब्रवीत् इदम् दृष्ट तत्त्व अर्थ दर्शिनः || ४-६२-१५

इति वाल्मीकि रामायणे आदि काव्ये किष्किन्ध काण्डे द्वि षष्टितमः सर्गः
undefined
undefined
undefined

उपविष्टाः तु ते सर्वे यस्मिन् प्रायम् गिरि स्थले |<br>
हरयो गृध्र राजः च तम् देशम् उपचक्रमे || ४-५६-१<br>
सांपातिः नाम नाम्ना तु चिर जीवी विहंगमः |<br>
भ्राता जटायुषः श्रीमान् प्रख्यात बल पौरुषः || ४-५६-२

कंदरात् अभिनिष्क्रम्य स विन्ध्यस्य महागिरेः |<br>
उपविष्टान् हरीन् दृष्ट्वा हृष्टात्मा गिरम् अब्रवीत् || ४-५६-३

विधिः किल नरम् लोके विधानेन अनुवर्तते |<br>
यथा अयम् विहितो भक्ष्यः चिरात् मह्यम् उपागतः || ४-५६-४

परंपराणाम् भक्षिष्ये वानराणाम् मृतम् मृतम् |<br>
उवाच एतत् वचः पक्षी तान् निरीक्ष्य प्लवंगमान् || ४-५६-५

तस्य तत् वचनम् श्रुत्वा भक्ष लुब्धस्य पक्षिणः |<br>
अंगदः परम् आयस्तो हनूमंतम् अथ अब्रवीत् || ४-५६-६

पश्य सीता - गृध्रा - अपदेशेन साक्षात् वैवस्वतो यमः |<br>
इमम् देशम् अनुप्राप्तो वानराणाम् विपत्तये || ४-५६-७

रामस्य न कृतम् कार्यम् न कृतम् राज शाशनम् |<br>
हरीणाम् इयम् अज्ञाता विपत्तिः सहसा आगता || ४-५६-८

वैदेह्याः प्रिय कामेन कृतम् कर्म जटायुषा |<br>
गृध्र राजेन यत् तत्र श्रुतम् वः तत् अशेषतः || ४-५६-९

तथा सर्वाणि भूतानि तिर्यक् योनि गतानि अपि |<br>
प्रियम् कुर्वन्ति रामस्य त्यक्त्वा प्राणान् यथा वयम् || ४-५६-१०

अन्योन्यम् उपकुर्वन्ति स्नेह कारुण्य यन्त्रिताः |<br>
ततः तस्य उपकार अर्थम् त्यजत आत्मानम् आत्मना || ४-५६-११

प्रियम् कृत्वा हि रामस्य धर्मज्ञेन जटायुषा |<br>
राघव अर्थे परिश्रान्ता वयम् संत्यक्त जीविताः || ४-५६-१२<br>
कांताराणि प्रपन्नाः स्म न च पश्याम मैथिलीम् |

स सुखी गृध्र राजः तु रावणेन हतो रणे |<br>
मुक्तः च सुग्रीव भयात् गतः च परमाम् गतिम् || ४-५६-१३

जटायुषो विनाशेन राज्ञो दशरथस्य च |<br>
हरणेन च वैदेह्याः संशयम् हरयो गताः || ४-५६-१४

राम लक्ष्मणयोः वासाम् अरण्ये सह सीतया |<br>
राघवस्य च बाणेन वालिनः च तथा वधः || ४-५६-१५<br>
राम कोपात् अशेषाणाम् राक्षसाम् च तथा वधम् |<br>
कैकेय्या वर दानेन इदम् च विकृतम् कृतम् || ४-५६-१६

तत् असुखम् अनुकीर्तितम् वचो<br>
भुवि पतितान् च निरीक्ष्य वानरान् |<br>
भृश चकित मतिः महामतिः<br>
कृपणम् उदाहृतवान् स गृध्रराजः || ४-५६-१७

तत् तु श्रुत्वा तदा वाक्यम् अंगदस्य मुख उद्गतम् |<br>
अब्रवीत् वचनम् गृध्रः तीक्ष्ण तुण्डो महास्वनः || ४-५६-१८

को अयम् गिरा घोषयति प्राणैः प्रियतरस्य मे |<br>
जटायुषो वधम् भ्रातुः कंपयन् इव मे मनः || ४-५६-१९

कथम् आसीत् जनस्थाने युद्धम् राक्षस गृध्रयोः |<br>
नामधेयम् इदम् भ्रातुः चिरस्य अद्य मया श्रुतम् || ४-५६-२०

इच्छेयम् गिरि दुर्गात् च भवद्भिः अवतारितुम् |<br>
यवीयसो गुणज्ञस्य श्लाघनीयस्य विक्रमैः || ४-५६-२१<br>
अति दीर्घस्य कालस्य परितुष्टो अस्मि कीर्तितनात् |

तत् इच्छेयम् अहम् श्रोतुम् विनाशम् वानर ऋषभाः || ४-५६-२२<br>
भ्रातुः जटायुषः तस्य जनस्थान निवासिनः |

तस्य एव च मम भ्रातुः सखा दशरथः कथम् || ४-५६-२३<br>
यस्य रामः प्रियः पुत्रो ज्येष्ठो गुरु जन प्रियः |

सूर्य अंशु दग्ध पक्षत्वात् न शक्नोमि विसर्पितुम् |<br>
इच्छेयम् पर्वतात् अस्मात् अवतर्तुम् अरिन्दमाः || ४-५६-२४

इति वाल्मीकि रामायणे आदि काव्ये किष्किन्ध काण्डे षट् पंचाशः सर्गः
undefined
undefined
undefined

गतेषु वानरेन्द्रेषु रामः सुग्रीवम् अब्रवीत् |<br>कथम् भवान् विजानीते सर्वम् वै मण्डलम् भुवः || ४-४६-१

सुग्रीवः च ततो रामम् उवाच प्रणत आत्मवान् |<br>श्रूयताम् सर्वम् आख्यास्ये विस्तरेण वचो मम || ४-४६-२

यदा तु दुंदुभिम् नाम दानवम् महिष आकृतिम् |<br>परिकालयते वाली मलयम् प्रति पर्वतम् || ४-४६-३<br>तदा विवेश महिषो 
मलयस्य गुहाम् प्रति |<br>विवेश वाली तत्र अपि मलयम् तत् जिघांसया || ४-४६-४

ततो अहम् तत्र निक्षिप्तो गुहा द्वारि विनीतवत् |<br>न च निष्क्रमते वाली तदा संवत्सरे गते || ४-४६-५

ततः क्षतज वेगेन आपुपूरे तदा बिलम् |<br>तत् अहम् विस्मितो दृष्ट्वा भ्रातुः शोक विष अर्दितः || ४-४६-६

अथ अहम् गत बुद्धिः तु सुव्यक्तम् निहतो गुरुः |<br>शिला पर्वत संकाशा बिल द्वारि मया कृता || ४-४६-७<br>अशक्नुवन् 
निष्क्रमितुम् महिषो विनशिष्यति |

ततो अहम् आगाम् किष्किंधाम् निराशः तस्य जीविते || ४-४६-८<br>राज्यम् च सुमहत् प्राप्य ताराम् च रुमया सह |<br>मित्रैः 
च सहितः तत्र वसामि विगत ज्वरः || ४-४६-९

आजगाम ततो वाली हत्वा तम् दानवर्षभः |<br>ततो अहम् अददाम् राज्यम् गौरवात् भय यंत्रितः || ४-४६-१०

स माम् जिघांसुः दुष्टात्मा वाली प्रव्यथित इन्द्रियः |<br>परिकालयते क्रोधात् धावंतम् सचिवैः सह || ४-४६-११

ततो अहम् वालिना तेन सानुबन्धः प्रधावितः |<br>नदीः च विविधाः पश्यन् वनानि नगराणि च || ४-४६-१२

आदर्श तल संकाशा ततो वै पृथिवी मया |<br>अलात चक्र प्रतिमा दृष्टा गोष्पदवत् तदा - कृता || ४-४६-१३

पूर्वम् दिशाम् ततो गत्वा पश्यामि विविधान् द्रुमान् |<br>पर्वतान् स दरीन् रम्यान् सरांसि विविधानि च || ४-४६-१४

उदयम् तत्र पश्यामि पर्वतम् धातु मण्डितम् |<br>क्षीरोदम् सागरम् चैव नित्यम् अप्सर आलयम् || ४-४६-१५

परिकाल्यमानः तदा वालिना अभिद्रुतः हि अहम् |<br>पुनः आवृत्य सहसा प्रस्थितो अहम् तदा विभो || ४-४६-१६

दिशः तस्याः ततो भूयः प्रस्थितो दक्षिणम् दिशम् |<br>विन्ध्य पादप संकीर्णाम् चन्दन द्रुम शोभिताम् || ४-४६-१७

द्रुम शैल अन्तरे पश्यन् भूयो दक्षिणतो अपराअम् |<br>अपराम् च दिशम् प्राप्तो वालिना समभिद्रुतः || ४-४६-१८

स पश्यन् विविधान् देशान् अस्तम् च गिरि सत्तमम् |<br>प्राप्य च अस्तम् गिरि श्रेष्ठम् उत्तरम् संप्रधावितः || ४-४६-१९

हिमवंतम् च मेरुम् च समुद्रम् च तथा उत्तरम् |<br>यदा न विन्दे शरणम् वालिना समभिद्रुतः || ४-४६-२०<br>ततो माम् बुद्धि 
संपन्नो हनुमान् वाक्यम् अब्रवीत् |

इदानीम् मे स्मृतम् राजन् यथा वाली हरीश्वरः || ४-४६-२१<br>मतंगेन तदा शप्तो हि अस्मिन् आश्रम मण्डले |<br>प्रविशेत् 
यदि वै वाली मूर्धा अस्य शतधा भवेत् || ४-४६-२२<br>तत्र वासः सुखो अस्माकम् निर्उद्विग्नो भविष्यति |

ततः पर्वतम् आसाद्य ऋश्यमूकम् नृपात्मज || ४-४६-२३<br>न विवेश तदा वाली मतंगस्य भयात् तदा |<br>एवम् मया तदा राजन् 
प्रत्यक्षम् उपलक्षितम् |<br>पृथिवी मण्डलम् सर्वम् गुहाम् अस्मि आगतः ततः || ४-४६-२४

इति वाल्मीकि रामायणे आदि काव्ये किष्किन्ध काण्डे षट् चत्वारिन्शः सर्गः
undefined
undefined
undefined

सह तार अंगदाभ्याम् तु सहसा हनुमान् कपिः |<br>
सुग्रीवेण यथा उद्दिष्टम् तम् देशम् उपचक्रमे || ४-४८-१

स तु दूरम् उपागम्य सर्वैः तैः कपि सत्तमैः |<br>
ततो विचित्य विन्ध्यस्य गुहाः च गहनानि च || ४-४८-२<br>
पर्वताग्र नदी दुर्गान् सरांसि विपुल द्रुमान् |<br>
वृक्ष खण्डान् च विविधान् पर्वतान् वन पादपान् || ४-४८-३

अन्वेषमाणाः ते सर्वे वानराः सर्वतो दिशम् |<br>
न सीताम् ददृशुर् वीरा मैथिलीम् जनक आत्मजाम् || ४-४८-४

ते भक्षयन्तो मूलानि फलानि विविधानि अपि |<br>
अन्वेषमाणा दुर्धर्षा न्यवसन् तत्र तत्र ह || ४-४८-५

स तु देशो दुर्अन्वेषो गुहा गहनवान् महान् |<br>
निर्जलम् निर्जनम् शून्यम् गहनम् घोर दर्शनम् || ४-४८-६

ता दृशानि अन्या अपि अरण्यानि विचित्य भृइश पीडिताः |<br>
स देशः च दुर्अन्वेष्यो गुहा गहनवान् महान् || ४-४८-७

त्यक्त्वा तु तम् ततः देशम् सर्वे वै हरि यूथपाः |<br>
देशम् अन्यम् दुराधर्षम् विविशुः च अकुतो भयाः || ४-४८-८

यत्र वन्ध्य फला वृक्षा विपुष्पाः पर्ण वर्जिताः |<br>
निस्तोयाः सरितो यत्र मूलम् यत्र सुदुर्लभम् || ४-४८-९

न सन्ति महिषा यत्र न मृगा न च हस्तिनः |<br>
शार्दूलाः पक्षिणो वा अपि ये च अन्ये वन गोचराः || ४-४८-१०

न च अत्र वृक्षा न ओषध्यो न वल्ल्यो न अपि वीरुधः |<br>
स्निग्ध पत्राः स्थले यत्र पद्मिन्यः फुल्ल पंकजाः || ४-४८-११<br>
प्रेक्षणीयाः सुगन्धाः च भ्रमरैः च वर्जिताः |

कण्डुर् नाम महाभागः सत्य वादी तपो धनः || ४-४८-१२<br>
महर्षिः परम अमर्षी नियमैः दुष्प्रधर्षणः |

तस्य तस्मिन् वने पुत्रो बालको दश वार्षिकः || ४-४८-१३<br>
प्रणष्टो जीवित अन्ताय क्रुद्धः तेन महामुनिः |

तेन धर्माअत्मना शप्तम् कृत्स्नम् तत्र महद् वनम् || ४-४८-१४<br>
अशरण्यम् दुराधर्षम् मृग पक्षि विवर्जितम् |

तस्य ते कानन अन्तान् तु गिरीणाम् कन्दराणि च || ४-४८-१५<br>
प्रभवाणि नदीनाम् च विचिन्वन्ति समाहिताः |

तत्र च अपि महात्मानो न अपश्यन् जनक आत्मजाम् || ४-४८-१६<br>
हर्तारम् रावणम् वा अपि सुग्रीव प्रिय कारिणः |

ते प्रविश्य तु तम् भीमम् लता गुल्म समावृतम् || ४-४८-१७<br>
ददृशुः भीम कर्माणम् असुरम् सुर निर्भयम् |

तम् दृष्ट्वा वनरा घोरम् स्थितम् शैलम् इव असुरम् || ४-४८-१८<br>
गाढम् परिहिताः सर्वे दृष्ट्वा तम् पर्वत उपमम् |

सो अपि तान् वानरान् सर्वान् नष्टाः स्थ इति अब्रवीत् बली || ४-४८-१९<br>
अभ्यधावत सम्क्रुद्धो मुष्टिम् उद्यम्य संगतम् |

तम् आपतन्तम् सहसा वालि पुत्रो अंगदः तदा || ४-४८-२०<br>
रावणो अयम् इति ज्ञात्वा तलेन अभिजघान ह |

स वालि पुत्र अभिहतो वक्त्रात् शोणितम् उद्वमन् || ४-४८-२१<br>
असुरो न्यपतत् भूमौ पर्यस्त इव पर्वतः |

ते तु तस्मिन् निर् उच्छ्वासे वानरा जित काशिनः || ४-४८-२२<br>
व्यचिन्वन् प्रायशः तत्र सर्वम् तत् गिरि गह्वरम् |

विचितम् तु ततः सर्वम् सर्वे ते कानन ओकसः || ४-४८-२३<br>
अन्यत् एव अपरम् घोरम् विविशुर् गिरि गह्वरम् |

ते विचित्य पुनः खिन्ना विनिष्पत्य समागताः |<br>
एकांते वृक्ष मूले तु निषेदुर् दीन मानसाः || ४-४८-२४

इति वाल्मीकि रामायणे आदि काव्ये किष्किन्ध काण्डे अष्ट चत्वारिंशः सर्गः
undefined
undefined
undefined

विशेषेण तु सुग्रीवो हनूमति अर्थम् उक्तवान् |<br>स हि तस्मिन् हरि श्रेष्ठे निश्चितार्थो अर्थ साधने || ४-४४-१

अब्रवीत् च हनूमंतम् विक्रंतम् अनिल आत्मजम् |<br>सुग्रीवः परम प्रीतः प्रभुः सर्व वन ओकसाम् || ४-४४-२

न भूमौ न अंतरिक्षे वा न अंबरे न अमर आलये |<br>न अप्सु वा गति संगम् ते पश्यामि हरि पुम्गव || ४-४४-३

स असुराः सह गंधर्वाः स नाग नर देवताः |<br>विदिताः सर्व लोकाः ते स सागर धरा धराः || ४-४४-४

गतिः वेगः च तेजः च लाघवम् च महाकपे |<br>पितुः ते सदृशम् वीर मारुतस्य महा ओजसः || ४-४४-५

तेजसा वा अपि ते भूतम् न समम् भुवि विद्यते |<br>तत् यथा लभ्यते सीता तत् त्वम् एव अनुचिंतय || ४-४४-६

त्वयि एव हनुमन् अस्ति बलम् बुद्धिः पराक्रमः |<br>देश काल अनुवृत्तिः च नयः च नय पण्डित || ४-४४-७

ततः कार्य समासंगम् अवगम्य हनूमति |<br>विदित्वा हनुमन्तम् च चिन्तयामास राघवः || ४-४४-८

सर्वथा निश्चित अर्थो अयम् हनूमति हरि ईश्वरः |<br>निश्चित अर्थतरः च अपि हनूमान् कार्य साधने || ४-४४-९

तत् एवम् प्रस्थितस्य अस्य परिज्ञातस्य कर्मभिः |<br>भर्त्रा परिगृहीतस्य ध्रुवः कार्य फलोदयः || ४-४४-१०

तम् समीक्ष्य महातेजा व्यवसायोत्तरम् हरिम् |<br>कृतार्थ इव संहृष्टः प्रहृष्ट इन्द्रिय मानसः || ४-४४-११

ददौ तस्य ततः प्रीतः स्व नामांक उपशोभितम् |<br>अंगुलीयम् अभिज्ञानम् राजपुत्र्याः परंतपः || ४-४४-१२

अनेन त्वाम् हरिश्रेष्ठ चिह्नेन जनकाअत्मजा |<br>मत् सकाशात् अनुप्राप्तम् अनुद्विग्ना अनुपश्यति || ४-४४-१३

व्यवसायः च ते वीर सत्त्व युक्तः च विक्रमः |<br>सुग्रीवस्य च संदेशः सिद्धिम् कथयति इव मे || ४-४४-१४

स तत् गृह्य हरिश्रेष्ठः स्थाप्य मूर्ध्नि कृतांजलिः |<br>वन्दित्वा चरणौ चैव प्रस्थितः प्लवगर्षभः || ४-४४-१५

स तत् प्रकर्षन् हरिणाम् महत् बलम्<br>बभूव वीरः पवनात्मजः कपिः |<br>गत अंबुदे व्योम्नि विशुद्ध मण्डलः<br>शशी इव 
नक्षत्र गणोपशोभितः || ४-४४-१६

अतिबल बलम् आश्रितः तव अहम्<br>हरि वर विक्रम विक्रमैः अनल्पैः |<br>पवन सुत यथा अधिगम्यते सा<br>जनक सुता हनुमन् 
तथा कुरुष्व || ४-४४-१७


इति वाल्मीकि रामायणे आदि काव्ये 
किष्किन्ध काण्डे चतुः चत्वारिंशः सर्गः
undefined
undefined
undefined

श्रुत्वा हनुमतो वाक्यम् प्रश्रितम् धर्म संहितम् |<br>स्वामि सत्कार संयुक्तम् अंगदो वाक्यम् अब्रवीत् || ४-५५-१

स्थैर्यमात्ममनःशौचमानृशंस्यमथाअर्जवम् - यद्व -<br>स्थैर्यम् आत्म मनः शौचम् आनृशंस्यम् अथ आर्जवम् |<br>विक्रमः 
चैव धैर्यम् च सुग्रीवे न उपपद्यते || ४-५५-२

भ्रातुः ज्येष्ठस्य यो भार्याम् जीवितो महिषीम् प्रियाम् |<br>धर्मेण मातरम् यः तु स्वीकरोति जुगुप्सितः || ४-५५-३<br>
कथम् स धर्मम् जानीते येन भ्रात्रा दुरात्मना |<br>युद्धाय अभिनियुक्तेन बिलस्य पिहितम् मुखम् || ४-५५-४

सत्यात् पाणि गृहीतः च कृत कर्मा महायशाः |<br>विस्मृतो राघवो येन स कस्य सुकृतम् स्मरेत् || ४-५५-५

लक्ष्मणस्य भयेन इह न अधर्म भय भीरुणा |<br>आदिष्टा मार्गितुम् सीताम् धर्मः तस्मिन् कथम् भवेत् || ४-५५-६

तस्मिन् पापे कृतघ्ने तु स्मृति भिन्ने चल आत्मनि |<br>आर्यः को विश्वसेत् जातु तत् कुलीनो विशेषतः || ४-५५-७

राज्ये पुत्रः प्रतिष्ठाप्यः स गुणो निर्गुणो अपि वा |<br>कथम् शत्रु कुलीनम् माम् सुग्रीवो जीवयिष्यति || ४-५५-८

भिन्न मन्त्रो अपराद्धः च हीन शक्तिः कथम् हि अहम् |<br>किष्किन्धाम् प्राप्य जीवेयम् अनाथ इव दुर्बलः || ४-५५-९

उपांशु दण्डेन हि माम् बंधनेन उपपादयेत् |<br>शठः क्रूरो नृशंसः च सुग्रीवो राज्य कारणात् || ४-५५-१०

बंधनात् च अवसादात् मे श्रेयः प्रायोपवेशनम् |<br>अनुजानंतु माम् सर्वे गृहम् गच्छंतु वानराः || ४-५५-११

अहम् वः प्रतिजानामि न गमिष्यामि अहम् पुरीम् |<br>इह एव प्रायम् आसिष्ये श्रेयो मरणम् एव मे || ४-५५-१२

अभिवादन पूर्वम् तु राजा कुशलम् एव च |<br>अभिवादन पूर्वम् तु राघवौ बलशालिनौ || ४-५५-१३<br>वाच्यः तातः यवीयान् मे 
सुग्रीवो वानर ईश्वरः |

आरोग्य पूर्वम् कुशलम् वाच्या माता रुमा च मे || ४-५५-१४<br>मातरम् चैव मे ताराम् आश्वासयितुम् अर्हथ |<br>प्रकृत्या 
प्रिय पुत्रा सा सानुक्रोशा तपस्विनी || ४-५५-१५<br>विनष्टम् माम् इह श्रुत्वा व्यक्तम् हास्यति जीवितम् |

एतावत् उक्त्वा वचनम् वृद्धान् तान् अभिवाद्य च || ४-५५-१६<br>विवेश अंगदो भूमौ रुदन् दर्भेषु दुर्मनाः |

तस्य संविशतः तत्र रुदन्तो वानर ऋषभाः || ४-५५-१७<br>नयनेभ्यः प्रमुमुचुः उष्णम् वै वारि दुःखिताः |

सुग्रीवम् चैव निन्दन्तः प्रशंसन्तः च वालिनम् || ४-५५-१८<br>परिवार्य अंगदम् सर्वे व्यवस्यन् प्रायम् आसितुम् |

तत् वाक्यम् वालि पुत्रस्य विज्ञाय प्लवग ऋषभाः || ४-५५-१९<br>उपस्पृश्य उदकम् सर्वे प्राक् मुखाः समुपाविशन् |<br>
दक्षिण अग्रेषु दर्भेषु उदक् तीरम् समाश्रिताः || ४-५५-२०<br>मुमूर्षवओ हरिश्रेष्टा एतत् क्षमम् इति स्म ह |

रामस्य वन वासम् च क्षयम् दशरथस्य च || ४-५५-२१<br>जनस्थान वधम् चैव वधम् चैव जटायुषः |<br>हरणम् चैव वैदेह्या वालिनः 
च वधम् तथा |<br>राम कोपम् च वदताम् हरीणाम् भयम् आगतः || ४-५५-२२

स संविशद्भिः बहुभिः महीधरो<br>महाअद्रि कूट प्रमितैः प्लवंगमैः |<br>बभूव सन्नादित निर्दर अन्तरो<br>भृशम् नदद्भिः 
जलदैः इव अंबरम् || ४-५५-२३

इति वाल्मीकि रामायणे आदि काव्ये किष्किन्ध काण्डे पंच पंचाशः सर्गः
undefined
undefined
undefined

अथ तस्य निनादम् तम् सुग्रीवस्य महात्मनः |<br>
शुश्राव अन्तःपुर गतो वाली भ्रातुर् अमर्षणः || ४-१५-१

श्रुत्वा तु तस्य निनदम् सर्वभूत प्रकंपनम् |<br>
मदः च एकपदे नष्टः क्रोधः च आपादितो महान् || ४-१५-२

ततो रोष परीत अंगो वाली स कनक प्रभः |<br>
उपरक्त इव आदित्यः सद्यो निष्प्रभताम् गतः || ४-१५-३

वाली दंष्ट्रा करालः तु क्रोधाद् दीप्त अग्नि लोचनः |<br>
भाति उत्पतित पद्माभः समृणाल इव ह्रदः || ४-१५-४

शब्दम् दुर्मर्षणम् श्रुत्वा निष्पपात ततो हरिः |<br>
वेगेन च पद न्यासैर् दारयन् इव मेदिनीम् || ४-१५-५

तम् तु तारा परिष्वज्य स्नेहाद् दर्शित सौहृदा |<br>
उवाच त्रस्त संभ्रांता हित उदर्कम् इदम् वचः || ४-१५-६

साधु क्रोधम् इमम् वीर नदी वेगम् इव आगतम् |<br>
शयनाद् उत्थितः काल्यम् त्यज भुक्ताम् इव स्रजम् || ४-१५-७

काल्यम् एतेन संग्रामम् करिष्यसि च वानर |<br>
वीर ते शत्रु बाहुल्यम् फल्गुता वा न विद्यते || ४-१५-८

सहसा तव निष्क्रामो मम तावत् न रोचते |<br>
श्रूयताम् अभिधास्यामि यन् निमित्तम् निवार्यते || ४-१५-९

पूर्वम् आपतितः क्रोधात् स त्वाम् आह्वयते युधि |<br>
निष्पत्य च निरस्तः ते हन्यमानो दिशो गतः || ४-१५-१०

त्वया तस्य निरस्तस्य पीडितस्य विशेषतः |<br>
इह एत्य पुनर् आह्वानम् शंकाम् जनयति इव मे || ४-१५-११

दर्पः च व्यवसायः च यादृशः तस्य नर्दतः |<br>
निनादस्य च संरंभो न एतत् अल्पम् हि कारणम् || ४-१५-१२

न असहायम् अहम् मन्ये सुग्रीवम् तम् इह आगतम् |<br>
अवष्टब्ध सहायः च यम् आश्रित्य एष गर्जति || ४-१५-१३

प्रकृत्या निपुणः चैव बुद्धिमान् चैव वानरः |<br>
न अपरीक्षित वीर्येण सुग्रीवः सख्यम् एष्यति || ४-१५-१४

पूर्वम् एव मया वीर श्रुतम् कथयतो वचः |<br>
अंगदस्य कुमारस्य वक्ष्यामि अद्य हितम् वचः || ४-१५-१५

अंगदः तु कुमरो अयम् वनांतम् उपनिर्गतः |<br>
प्रवृत्तिः तेन कथिता चारैः असीत् निवेदिता || ४-१५-१६

अयोध्य अधिपतेः पुत्रौ शूरौ समर दुर्जयौ |<br>
इक्ष्वाकूणाम् कुले जातौ प्रथितौ राम लक्ष्मणौ || ४-१५-१७<br>
सुग्रीव प्रिय कामार्थम् प्राप्तौ तत्र दुरासदौ |

स ते भ्रातुर् हि विख्यातः सहायो रण कर्मणि || ४-१५-१८<br>
रामः पर बलमर्दी युगान्त अग्निः इव उत्थितः |

निवास वृक्षः साधूनाम् आपन्नानाम् परा गतिः | ४-१५-१९<br>
आर्तानाम् संश्रयः चैव यशसः च एक भाजनम् |

ज्ञान विज्ञान संपन्नो निदेशो निरतः पितुः || ४-१५-२०<br>
धातूनाम् इव शैलेन्द्रो गुणानाम् आकरो महान् |

तत् क्षमो न विरोधः ते सह तेन महात्मना || ४-१५-२१<br>
दुर्जयेन अप्रमेयेण रामेण रण कर्मसु |

शूर वक्ष्यामि ते किंचिन् न च इच्छामि अभ्यसूयितुम् || ४-१५-२२<br>
श्रूयताम् क्रियताम् चैव तव वक्ष्यामि यद् हितम् |

यौवराज्येन सुग्रीवम् तूर्णम् साधु अभिषेचय || ४-१५-२३<br>
विग्रहम् मा कृथा वीर भ्रात्रा राजन् यवीयसा |

अहम् हि ते क्षमम् मन्ये तेन रामेण सौहृदम् || ४-१५-२४<br>
सुग्रीवेण च संप्रीतिम् वैरम् उत्सृज्य दूरतः |

लालनीयो हि ते भ्राता यवीयान् एष वानरः || ४-१५-२५<br>
तत्र वा सन्निहस्थो वा सर्वथा बन्धुः एव ते |

नहि तेन समम् बन्धुम् भुवि पश्यामि किंचन || ४-१५-२६<br>
दान मानादि सत्कर्रैः कुरुष्व प्रत्यनन्तरम् |<br>
वैरम् एतत् सम् उत्स्रृज्य तव पार्श्वे स तिष्ठतु || ४-१५-२७

सुग्रीवो विपुल ग्रीवो महाबन्धुः मतः तव |<br>
भ्रातृ सौहृदम् आलंब्य न अन्या गति इह अस्ति ते || ४-१५-२८

यदि ते मत् प्रियम् कार्यम् यदि च अवैषि माम् हिताम् |<br>
याच्यमानः प्रियत्वेन साधु वाक्यम् कुरुष्व मे || ४-१५-२९

प्रसीद पथ्यम् श्रुणु जल्पितम् हि मे<br>
न रोषम् एव अनुविधातुम् अर्हसि |<br>
क्षमो हि ते कोशल राज सूनुना<br>
न विग्रहः शक्र सम तेजसा || ४-१५-३०

तदा हि तारा हितम् एव वाक्यम्<br>
तम् वालिनम् पथ्यम् इदम् बभाषे |<br>
न रोचते तद् वचनम् हि तस्य<br>
काल अभिपन्नस्य विनाश काले || ४-१५-३१

इति वाल्मीकि रामायणे आदि काव्ये किष्किन्ध काण्डे पंचदशः सर्गः
undefined
undefined
undefined

समीक्ष्य विमलम् व्योम गत विद्युत् बलाहकम् |<br>सारसा आकुल संघुष्टम् रम्य ज्योत्स्ना अनुलेपनम् || ४-२९-१<br>समृद्ध 
अर्थम् च सुग्रीवम् मन्द धर्मार्थ संग्रहम् |<br>अत्यर्थम् च असताम् मार्गम् एकांत गत मानसम् || ४-२९-२<br>निवृत्त 
कार्यम् सिद्धार्थम् प्रमद अभिरतम् सदा |<br>प्राप्तवन्तम् अभिप्रेतान् सर्वान् एव मनोरथान् || ४-२९-३<br>स्वाम् च 
पात्नीम् अभिप्रेताम् ताराम् च अपि समीप्सिताम् |<br>विहरंतम् अहो रात्रम् कृतार्थम् विगत ज्वरम् || ४-२९-४<br>क्रीडन्तम् 
इव देवेशम् गन्धर्व अप्सरसाम् गणैः |<br>मंत्रिषु न्यस्त कार्यम् च मंत्रिणाम् अनवेक्षकम् || ४-२९-५<br>उच्छिन्न राज्य 
संदेहम् काम वृत्तम् इव स्थितम् |<br>निश्चित अर्थो अर्थ तत्त्वज्ञः काल धर्म विशेष वित् || ४-२९-६<br>प्रसाद्य वाक्यैः 
मधुरैः हेतुमद्भिः मनो रमैः |<br>वाक्यवित् वाक्य तत्त्वज्ञम् हरीशम् मारुतात्मजः || ४-२९-७<br>हितम् तथ्यम् च पथ्यम् 
च साम धर्म अर्थ नीतिमत् |<br>प्रणय प्रीति संयुक्तम् विश्वास कृत निश्चयम् || ४-२९-८<br>हरीश्वरम् उपागम्य हनुमान् 
वाक्यम् अब्रवीत् |

राज्यम् प्राप्तम् यशः चैव कौली श्रीः अभिवर्थिता || ४-२९-९<br>मित्राणाम् संग्रहः शेषः तत् भवान् कर्तुम् अर्हति 
|

यो हि मित्रेषु कालज्ञः सततम् साधु वर्तते || ४-२९-१०<br>तस्य राज्यम् च कीर्तिः च प्रतापः च अपि वर्धते |

यस्य कोशः च दण्डः च मित्राणि आत्मा च भूमिप |<br>समानि एतानि सर्वाणि स राज्यम् महत् अश्नुते || ४-२९-११

तत् भवान् वृत्त संपन्नः स्थितः पथि निरत्यये |<br>मित्रार्थम् अभिनीतार्थम् यथावत् कर्तुम् अर्हति || ४-२९-१२

संत्यज्य सर्व कर्माणि मित्रार्थम् यो न वर्तते |<br>संभ्रमात् हि कृत उत्साहः सः अनर्थेन अवरुध्यते || ४-२९-१३

यो हि काल व्यतीतेषु मित्र कार्येषु वर्तते |<br>स कृत्वा महतो अपि अर्थान् न मित्रार्थेन युज्यते || ४-२९-१४

तत् इदम् मित्रकार्यम् नः काल अतीतम् अरिंदम |<br>क्रियताम् राघवस्य एतत् वैदेह्याः परिमार्गणम् || ४-२९-१५

न च कालम् अतीतम् ते निवेदयति कालवित् |<br>त्वरमाणो अपि स प्राज्ञः तव राजन् वशानुगः || ४-२९-१६

कुलस्य हेतुः स्फीतस्य दीर्घ बन्धुः च राघवः |<br>अप्रमेय प्रभावः च स्वयम् च अप्रतिमो गुणैः || ४-२९-१७

तस्य त्वम् कुरु वै कार्यम् पूर्वम् तेन कृतम् तव |<br>हरीश्वर हरि श्रेष्ठान् आज्ञापयितुम् अर्हसि || ४-२९-१८

न हि तावत् भवेत् कालो व्यतीतः चोदनात् ऋते |<br>चोदितस्य हि कार्यस्य भवेत् काल व्यतिक्रमः || ४-२९-१९

अकर्तुर् अपि कार्यस्य भवान् कर्ता हरीश्वर |<br>किम् पुनः प्रतिकर्तुः ते राज्येन च वधेन च || ४-२९-२०

शक्तिमान् अतिविक्रान्तो वानर ऋष्क गण ईश्वर |<br>कर्तुम् दाशरथेः प्रीतिम् आज्ञायाम् किम् नु सज्जसे || ४-२९-२१

कामम् खलु शरैः शक्तः सुर असुर महा उरगान् |<br>वशे दाशरथिः कर्तुम् त्वत् प्रतिज्ञाम् अवेक्षते || ४-२९-२२

प्राण त्याग अविशंकेन कृतम् तेन महत् प्रियम् |<br>तस्य मार्गाम वैदेहीम् पृथिव्याम् अपि च अंबरे || ४-२९-२३

न देवा न च गंधर्वा न असुरा न मरुत् गणाः |<br>न च यक्षा भयम् तस्य कुर्युः किम् इव राक्षसाः || ४-२९-२४

तत् एवम् शक्ति युक्तस्य पूर्वम् प्रिय कृतः तथा |<br>रामस्य अर्हसि पिंगेश कर्तुम् सर्व आत्मना प्रियम् || ४-२९-२५

न अधस्तात् अवनौ न अप्सु गतिः न उपरि च अम्बरे |<br>कस्यचित् सज्जते अस्माकम् कपीश्वर तव आज्ञया || ४-२९-२६

तत् आज्ञापय कः किम् ते कुतो वा अपि व्यवस्यतु |<br>हरयो हि अप्रधृष्याः ते सन्ति कोटि अग्रतो अनघ || ४-२९-२७

तस्य तद् वचनम् श्रुत्वा काले साधु निरूपितम् |<br>सुग्रीवः सत्त्व संपन्नः चकार मतिम् उत्तमाम् || ४-२९-२८

संदिदेश अति मति मान् नीलम् नित्य कृत उद्यमम् |<br>दिक्षु सर्वासु सर्वेषाम् सैन्यानाम् उपसंग्रहे || ४-२९-२९

यथा सेना समग्रा मे यूथपालाः च सर्वशः |<br>समागच्छन्ति असंगेन सेनाग्राणि तथा कुरु || ४-२९-३०

ये तु अंतपालाः प्लवगाः शीघ्रगा व्यवसायिनः |<br>समानयंतु ते शीघ्रम् त्वरिताः शासनात् मम |<br>स्वयम् च अनंतरम् सैन्यम् 
भवान् एव अनुपश्यतु || ४-२९-३१

त्रि पंच रात्रात् ऊर्ध्वम् यः प्राप्नुयात् इह वानरः |<br>तस्य प्राण अन्तिको दण्डो न अत्र कार्या विचारणा || ४-२९-३२

हरीन् च वृद्धान् उपयातु स अंगदो<br>भवान् मम आज्ञाम् अधिकृत्य निश्चितम् |<br>इति व्यवस्थाम् हरि पुंगव ईश्वरो<br>
विधाय वेश्म प्रविवेश वीर्यवान् || ४-२९-३३

इति वाल्मीकि रामायणे आदि काव्ये किष्किन्ध काण्डे एकोन त्रिंश सर्गः
undefined
undefined
undefined

ताम् एवम् ब्रुवतीम् ताराम् ताराधिप निभ आननाम् |<br>वाली निर्भर्त्सयामास वचनम् च इदम् अब्रवीत् || ४-१६-१

गर्जतो अस्य च सुसंरब्धम् भ्रातुः शत्रोर् विशेषतः |<br>मर्षयिष्यामि केन कारणेन वरानने || ४-१६-२

अधर्षितानाम् शूराणाम् समरेषु अनिवर्तिनाम् |<br>धर्षणाम् अर्षणम् भीरु मरणात् अतिरिच्यते || ४-१६-३

सोढुम् न च समर्थो अहम् युद्ध कामस्य संयुगे |<br>सुग्रीवस्य च संरंभम् हीन ग्रीवस्य गर्जतम् || ४-१६-४

न च कार्यो विषादः ते राघवम् प्रति मत् कृते |<br>धर्मज्ञः च कृतज्ञः च कथम् पापम् करिष्यति || ४-१६-५

निवर्तस्व सह स्त्रीभिः कथम् भूयो अनुगच्छसि |<br>सौहृदम् दर्शितम् तावत् मयि भक्तिः त्वया कृता || ४-१६-६

प्रति योत्स्यामि अहम् गत्वा सुग्रीवम् जहि संभ्रमम् |<br>दर्पम् च अस्य विनेष्यामि न च प्राणैर् वियोक्ष्यते 
|| ४-१६-७

अहम् हि अजि स्थितस्य अस्य करिष्यामि यत् ईप्सितम् |<br>वृक्षैः मुष्टि प्रहारैः च पीडितः प्रति यास्यति 
|| ४-१६-८

न मे गर्वितम् आयस्तम् सहिष्यति दुरात्मवान् |<br>कृतम् तारे सहायत्वम् दर्शितम् सौहृदम् मयि || ४-१६-९

शापिता असि मम प्राणैः निवर्तस्व जनेन च |<br>अलम् जित्वा निवर्तिष्ये तम् अहम् भ्रातरम् रणे || ४-१६-१०

तम् तु तारा परिष्वज्य वालिनम् प्रिय वादिनी |<br>चकार रुदती मन्दम् दक्षिणा सा प्रदक्षिणम् || ४-१६-११

ततः स्वस्त्ययनम् कृत्वा मंत्रवित् विजय एषिणी |<br>अंतःपुरम् सह स्त्रीभिः प्रविष्टा शोक मोहिता || ४-१६-१२

प्रविष्टायाम् तु तारायाम् सह स्त्रीभिः स्वम् आलयम् |<br>नगर्या निर्ययौ क्रुद्धो महा सर्प इव श्वसन् || 
४-१६-१३

स निःश्वस्य महारोषो वाली परम वेगवान् |<br>सर्वतः चारयन् दृष्टिम् शत्रु दर्शन कांक्षया || ४-१६-१४

स ददर्श ततः श्रीमान् सुग्रीवम् हेम पिङ्गलम् |<br>सुसंवीतम् अवष्टब्धम् दीप्यमानम् इव अनलम् || ४-१६-१५

तम् स दृष्ट्वा महाबाहुः सुग्रीवम् पर्यवस्थितम् |<br>गाढम् परिदधे वासो वाली परम कोपिनः || ४-१६-१६

स वाली गाढ संवीतो मुष्टिम् उद्यम्य वीर्यवान् |<br>सुग्रीवम् एव अभिमुखो ययौ योद्धुम् कृत क्षणः || ४-१६-१७

श्लिष्टम् मुष्टिम् समुद्यम्य संरब्धतरम् आगतः |<br>सुग्रीवो अपि समुद्दिश्य वालिनम् हेम मालिनम् || ४-१६-१८

तम् वाली क्रोध ताम्राक्षः सुग्रीवम् रण कोविदम् |<br>आपतंतम् महा वेगम् इदम् वचनम् अब्रवीत् || ४-१६-१९

एष मुष्टिर् महान् बद्धो गाढः सुनियत अंगुलिः |<br>मया वेग विमुक्तः ते प्राणान् आदाय यास्यति || ४-१६-२०

एवम् उक्तः तु सुग्रीवः क्रुद्धो वालिनम् अब्रवीत् |<br>तव च एष हरन् प्राणान् मुष्टिः पततु मूर्धनि || 
४-१६-२१

ताडितः तेन तम् क्रुद्धः समभिक्रम्य वेगतः |<br>अभवत् शोणित उद्गारी सापीड इव पर्वतः || ४-१६-२२

सुग्रीवेण तु निःशंकम् सालम् उत्पाट्य तेजसा |<br>गात्रेषु अभिहतो वाली वज्रेण इव महा गिरिः || ४-१६-२३

स तु वृक्षेण निर्भग्नः साल ताडन विह्वलः |<br>गुरु भार भर आक्रान्ता नौः ससार्था इव सागरे || ४-१६-२४

तौ भीम बल विक्रान्तौ सुपर्ण सम वेगिनौ |<br>प्रयुद्धौ घोर वपुषौ चन्द्र सूर्यौ इव अंबरे || ४-१६-२५<br>
परस्परम् अमित्र घ्नौ च्छिद्र अन्वेषण तत्परौ |

ततो अवर्धत वाली तु बल वीर्य समन्वितः || ४-१६-२६<br>सूर्य पुत्रो महावीर्यः सुग्रीवः परिहीयत |

वालिना भग्न दर्पः तु सुग्रीवो मन्द विक्रमः || ४-१६-२७<br>वालिनम् प्रति सामर्षो दर्शयामास राघवम् |

वृक्षैः स शाखैः शिखरैः वज्र कोटि निभैः नखैः || ४-१६-२८<br>मुष्टिभिः जानुभिः पद्भिः बाहुभिः च पुनः पुनः 
|<br>तयोः युद्द्धम् अभूत् घोरम् वृत्र वासवोः इव || ४-१६-२९

तौ शोणितात्कौ युध्येताम् वानारौ वन् चारिणौ |<br>मेघौ इव महा शब्दैः तर्जमानौ परस्परम् || ४-१६-३०

हीयमानम् अथ अपश्यत् सुग्रीवम् वानरेश्वरम् |<br>प्रेक्षमाणम् दिशः च एव राघवः स मुहुर् मुहुर् || ४-१६-३१

ततो रामो महातेजा आर्तम् दृष्ट्वा हरीश्वरम् |<br>स शरम् वीक्षते वीरो वालिनो वध कांक्षया || ४-१६-३२

ततो धनुषि संधाय शरम् आशी विष उपमम् |<br>पूरयामास तत् चापम् काल चक्रम् इव अन्तकः || ४-१६-३३

तस्य ज्यातल घोषेण त्रस्ताः पत्ररथेश्वराः |<br>प्रदुद्रुवुर् मृगाः च एव युगांत इव मोहिताः || ४-१६-३४

मुक्तस्तु वज्र निर्घोषः प्रदीप्त अशनि संनिभः |<br>राघवेण महा बाणो वालि वक्षसि पातितः || ४-१६-३५

ततः तेन महातेजा वीर्य युक्तः कपीश्वरः |<br>वेगेन अभिहतो वाली निपपात मही तले || ४-१६-३६

इन्द्र ध्वज इव उद्धूत पौर्ण मास्याम् महीतले |<br>अश्वयुक् समये मासि गत सत्त्वो विचेतनः |<br>बाष्प संरुद्ध 
कण्ठस्तु वाली च आर्त स्वरः शनैः || ४-१६-३७

नरोत्तमः काल युगांतकोपमम् शरोत्तमम् कांचन रूप्यभूषितम् |<br>ससर्ज दीप्तम् तम् अमित्र मर्दनम् स धूममग्निम् 
मुखतो यथा हरः || ४-१६-३८

अथ उक्षितः शोणित तोय विस्रवैः<br>सुपुष्पित अशोक इव अचलोद्गतः |<br>विचेतनो वासव सूनुर् आहवे<br>प्रभ्रञ्शित 
इन्द्र ध्वजवत् क्षितिम् गतः || ४-१६-३९

इति वाल्मीकि रामायणे आदि काव्ये किष्किन्ध काण्डे षोडशः सर्गः
undefined
undefined
undefined

सह तारा अंगदाभ्याम् तु संगम्य हनुमान् कपिः |<br>
विचिनोति च विन्ध्यस्य गुहाः च गहनानि च || ४-५०-१

सिंह शार्दूल जुष्टाः च गुहाः च परितः तथा |<br>
विषमेषु नग इन्द्रस्य महा प्रस्रवणेषु च || ४-५०-२

आसेदुः तस्य शैलस्य कोटिम् दक्षिण पस्चिमाम् |<br>
तेषाम् तत्र एव वसताम् स कालो व्यत्यवर्तत || ४-५-३

स हि देशो दुरन्वेष्यो गुहा गहनवान् महान् |<br>
तत्र वायु सुतः सर्वम् विचिनोति स्म पर्वतम् || ४-५०-४

परस्परेण रहिता अन्योन्यस्य अविदूरतः |<br>
गजो गवाक्षो गवयः शरभो गन्धमादनः || ४-५०-५<br>
मैन्दः च द्विविदः चैव हनुमान् जांबवान् अपि |<br>
अंगदो युव राजः च तारः च वनगोचरः || ४-५०-६<br>
गिरि जाल आवृतान् देशान् मार्गित्वा दक्षिणाम् दिशम् |<br>
विचिन्वन्तः ततः तत्र ददृशुः विवृतम् बिलम् || ४-५०-७<br>
दुर्गम् ऋक्ष बिलम् नाम दानवेन अभिरक्षितम् |

क्षुत् पिपासा परीताः तु श्रान्ताः तु सलिल अर्थिनः || ४-५०-८<br>
अवकीर्णम् लता वृक्षैः ददृशुः ते महा बिलम् |

तत्र क्रौन्चाः च हंसाः च सारसाः च अपि निष्क्रमन् || ४-५०-९<br>
जल आर्द्राः चक्रवाकाः च रक्त अंगाः पद्म रेणुभिः |

ततः तत् बिलम् आसाद्य सुगन्धि दुरतिक्रमम् || ४-५०-१०<br>
विस्मय व्यग्र मनसो बभूवुः वानरर्षभाः |

संजात परिशंकाः ते तत् बिलम् प्लवग उत्तमाः || ४-५०-११<br>
अभ्यपद्यन्त संहृष्टाः तेजोवन्तो महाबलाः |

नाना सत्त्व समाकीर्णाम् दैत्य इन्द्र निलय उपमम् || ४-५०-१२<br>
दुर्दर्शम् इव घोरम् च दुर्विगाह्यम् च सर्वशः |

ततः पर्वत कूट आभो हनुमान् मारुत आत्मजः || ४-५०-१३<br>
अब्रवीत् वानरान् घोरान् कान्तार वन कोविदः |

गिरि जाल आवृतान् देशान् मार्गित्वा दक्षिणाम् दिशम् || ४-५०-१४<br>
वयम् सर्वे परिश्रांता न च पश्याम मैथिलीम् |

अस्मात् च अपि बिलात् हंसाः क्रौन्चाः च सह सारसैः || ४-५०-१५<br>
जल आर्द्राः चक्रवाकाः च निष्पतन्ति स्म सर्वशः |<br>
नूनम् सलिलवान् अत्र कूपो वा यदि वा ह्रदः || ४-५०-१६<br>
तथा च इमे बिल द्वारे स्निग्धाः तिष्ठन्ति पादपाः |

इति उक्ताः तत् बिलम् सर्वे विविशुः तिमिर आवृतम् || ४-५०-१७<br>
अचन्द्र सूर्यम् हरयो ददृशू रोम हर्षणम् |

निशम्य तस्मात् सिंहाः च तान् तान् च मृग पक्षिणः || ४-५०-१८<br>
प्रविष्टा हरि शार्दूला बिलम् तिमिर आवृतम् |

न तेषाम् सज्जते दृष्टिः न तेजः न पराक्रमः || ४-५०-१९<br>
वायोः इव गतिः तेषाम् दृष्टिः तम् अपि वर्तते |

ते प्रविष्टाः तु वेगेन तत् बिलम् कपि कुंजराः || ४-५०-२०<br>
प्रकाशम् च अभिरामम् च ददृशुः देशम् उत्तमम् |

ततः तस्मिन् बिले भीमे नाना पादप संकुले || ४-५०-२१<br>
अन्योन्यम् संपरिष्वज्य जग्मुर् योजनम् अंतरम् |

ते नष्ट संज्ञाः तृषिताः संभ्रांताः सलिल अर्थिनः || ४-५०-२२<br>
परिपेतुर् बिले तस्मिन् कंचित् कालम् अतन्द्रिताः |

ते कृशा दीन वदनाः परिश्रान्ताः प्लवंगमाः || ४-५०-२३<br>
आलोकम् ददृशुः वीरा निराशा जीविते यदा |

ततः तम् देशम् आगम्य सौम्याः वितिमिरम् वनम् || ४-५०-२४<br>
ददृशुः कान्चनान् वृक्षान् दीप्त वैश्वानर प्रभान् |<br>
सालान् तालान् तमालान् च पुन्नागान् वंजुलान् धवान् || ४-५०-२५<br>
चंपकान् नाग वृक्षान् च कर्णिकारान् च पुष्पितान् |<br>
स्तबकैः कांचनैः चित्रैः रक्तैः किसलयैः तथा || ४-५०-२६<br>
आपीडैः च लताभिः च हेम आभरण भूषितैः |<br>
तरुण आदित्य संकाशान् वैदूर्यमय वेदिकान् || ४-५०-२७<br>
विभ्राजमानान् वपुषा पादपान् च हिरण्मयान् |<br>
नील वैदूर्य वर्णाः च पद्मिनीः पतगैः आवृताः || ४-५०-२८<br>
महद्भिः कांचनैः वृक्षैः वृता बाल अर्क संनिभैः |

जातरूपमयैः मत्स्यैः महद्भिः च अथ पन्कजैः || ४-५०-२९<br>
नलिनीः तत्र ददृशुः प्रसन्न सलिल आयुताः |

कांचनानि विमानानि राजतानि तथा एव च || ४-५०-३०<br>
तपनीय गवाक्षाणि मुक्ता जाल आवृतानि च |<br>
हैम राजत भौमानि वैदूर्य मणिमन्ति च || ४-५०-३१<br>
ददृशुः तत्र हरयो गृह मुख्यानि सर्वशः |

पुष्पितान् फलिनो वृक्षान् प्रवाल मणि संनिभान् || ४-५०-३२<br>
कांचन भ्रमरान् चैव मधूनि च समन्ततः |

मणि कांचन चित्राणि शयनानि आसनानि च || ४-५०-३३<br>
विविधानि विशालानि ददृशुः ते समन्ततः |<br>
हेम रजत कांस्यानाम् भाजनानाम् च राशयः || ४-५०-३४

अगुरूणाम् च दिव्यानाम् चंदनानाम् च संचयम् |<br>
शुचीनि अभ्यवहाराणि मूलानि च फलानि च || ४-५०-३५

महा अर्हाणि च पानानि मधूनि रसवन्ति च |<br>
दिव्यानाम् अम्बराणाम् च महा अर्हाणाम् च संचयान् || ४-५०-३६<br>
कंबलानाम् च चित्राणाम् अजिनानाम् च संचयान् |

तत्र तत्र विन्यस्तान् दीप्तान् वैश्वानर प्रभान् || ४-५०-३७<br>
ददृशुः वानराः शुभ्रान् जातरूपस्य संचयान् |

तत्र तत्र विचिन्वन्तो बिले तत्र महा प्रभाः || ४-५०-३८<br>
ददृशुः वानराः शूराः स्त्रियम् कांचित् अदूरतः |

ताम् च ते ददृशुः तत्र चीर कृष्ण अजिन अम्बराम् || ४-५०-३९<br>
तापसीम् नियत आहाराम् ज्वलंतीम् इव तेजसा |

विस्मिता हरयः तत्र व्यवतिष्टन्त सर्वशः |<br>
प्रपच्छ हनुमान् तत्र का असि त्वम् कस्य वा बिलम् || ४-५०-४०

ततो हनूमान् गिरि सन्निकाशः<br>
कृत अंजलिः ताम् अभिवाद्य वृद्धाम् |<br>
पप्रच्छ का त्वम् भवनम् बिलम् च<br>
रत्नानि च इमानि वदस्व कस्य || ४-५०-४१

इति वाल्मीकि रामायणे आदि काव्ये किष्किन्ध काण्डे पंचाशः सर्गः
undefined
undefined
undefined

तथा ब्रुवाणम् सौमित्रिम् प्रदीप्तम् इव तेजसा |<br>अब्रवीत् लक्ष्मणम् तारा तारा अधिप निभ आनना || ४-३५-१

न एवम् लक्ष्मण वक्तव्यो न अयम् परुषम् अर्हति |<br>हरीणाम् ईश्वरः श्रोतुम् तव वक्त्रात् विशेषतः || ४-३५-२

न एव अकृतज्ञः सुग्रीवो न शठो न अपि दारुणः |<br>न एव अनृत कथो वीर न जिह्मः च कपीश्वरः || ४-३५-३

उपकारम् कृतम् वीरो न अपि अयम् विस्मृतः कपिः |<br>रामेण वीर सुग्रीवो यत् अन्यैः दुष्करम् रणे || ४-३५-४

राम प्रसादात् कीर्तिम् च कपि राज्यम् च शाश्वतम् |<br>प्राप्तवान् इह सुग्रीवो रुमाम् माम् च परंतप || ४-३५-५

सुदुःख शयितः पूर्वम् प्राप्य इदम् सुखम् उत्तमम् |<br>प्राप्त कालम् न जानीते विश्वामित्रो यथा मुनिः || ४-३५-६

घृताच्याम् किल संसक्तो दश वर्षाणि लक्ष्मण |<br>अहो अमन्यत धर्मात्मा विश्वामित्रो महामुनिः || ४-३५-७

स हि प्राप्तम् न जानीते कालम् कालविदाम् वरः |<br>विश्वामित्रो महातेजाः किम् पुनर् यः पृथग् जनः || ४-३५-८

देह धर्म गतस्य अस्य परिश्रान्तस्य लक्ष्मण |<br>अवितृप्तस्य कामेषु रामः क्षन्तुम् इह अर्हति || ४-३५-९

न च रोष वशम् तात गंतुम् अर्हसि लक्ष्मण |<br>निश्चयार्थम् अविज्ञाय सहसा प्राकृतो यथा || ४-३५-१०

सत्त्व युक्ता हि पुरुषाः त्वत् विधाः पुरुषर्षभ |<br>अविमृश्य न रोषस्य सहसा यान्ति वश्यताम् || ४-३५-११

प्रसादये त्वाम् धर्मज्ञ सुग्रीवार्थे समाहिता |<br>महान् रोष समुत्पन्नः संरंभः त्यज्यताम् अयम् || ४-३५-१२

रुमाम् माम् च अंगदम् राज्यम् धन धान्य पशूनि च |<br>राम प्रियार्थम् सुग्रीवः त्यजेत् इति मतिर् मम || ४-३५-१३

समानेष्यति सुग्रीवः सीतया सह राघवम् |<br>शशांकम् इव रोहिण्या हत्वा तम् राक्षस अधमम् || ४-३५-१४

शत कोटि सहस्राणि लंकायाम् किल रक्षसाम् |<br>अयुतानि च षट् त्रिंशत् सहस्राणि शतानि च || ४-३५-१५

अहत्वा ताम् च दुर्धर्षान् राक्षसान् काम रूपिणः |<br>न शक्यो रावणो हंतुम् येन सा मैथिली हृता || ४-३५-१६

ते न शक्या रणे हंतुम् असहायेन लक्ष्मण |<br>रावणः क्रूर कर्मा च सुग्रीवेण विशेषतः || ४-३५-१७

एवम् आख्यातवान् वाली स हि अभिज्ञो हरीश्वरः |<br>आगमः तु न मे व्यक्तः श्रवात् तस्य ब्रवीमि अहम् || ४-३५-१८

त्वत् सहाय निमित्तम् हि प्रेषिता हरिपुंगवाः |<br>आनेतुम् वानरान् युद्धे सुबहून् हरिपुंगवान् || ४-३५-१९

ताम् च प्रतीक्षमाणो अयम् विक्रांतान् सुमहा बलान् |<br>राघवस्य अर्थ सिद्धि अर्थम् न निर्याति हरि ईश्वरः || ४-३५-२०

कृता सुसंस्था सौमित्रे सुग्रीवेण यथा पुरा |<br>अद्य तैः वानरैः सर्वैः आगंतव्यम् महाबलैः || ४-३५-२१

ऋक्ष कोटि सहस्राणि गोलांगूल शतानि च |<br>अद्य त्वाम् उपयास्यन्ति जहि कोपम् अरिन्दम<br>कोट्यो अनेकाः तु काकुत्स्थ 
कपीनाम् दीप्त तेजसाम् || ४-३५-२२

तव हि मुखम् इदम् निरीक्ष्य कोपात्<br>क्षतज समे नयने निरीक्षमाणाः |<br>हरि वर वनिता न यान्ति शान्तिम्<br>प्रथम 
भयस्य हि शन्किताः स्म सर्वाः || ४-३५-२३

इति वाल्मीकि रामायणे आदि काव्ये किष्किन्ध काण्डे पंच त्रिंशः सर्गः
undefined
undefined
undefined

अथ तान् अब्रवीत् सर्वान् विश्रांतान् हरि यूथपान् |<br>इदम् वचनम् एकाग्रा तापसी धर्म चारिणी || ४-५२-१

वानरा यदि वः खेदः प्रनष्टः फल भक्षणात् |<br>यदि च एतत् मया श्राव्यम् श्रोतुम् इच्छामि कथताम् || ४-५२-२

तस्याः तत् वचनम् श्रुत्वा हनुमान् मारुत आत्मजः |<br>आर्जवेन यथा तत्त्वम् आख्यातुम् उपचक्रमे || ४-५२-३

राजा सर्वस्य लोकस्य महेन्द्र वरुण उपमः |<br>रामो दाशरथिः श्रीमान् प्रविष्टो दण्डका वनम् || ४-५२-४<br>लक्ष्मणेन 
सह भ्रात्रा वैदेह्या च अपि भार्यया |<br>तस्य भार्या जनस्थानात् रावणेन हृता बलात् || ४-५२-५

वीरः तस्य सखा राज्ञः सुग्रीवो नाम वानरः |<br>राजा वानर मुख्यानाम् येन प्रस्थापिता वयम् || ४-५२-६

अगस्त्य चरिताम् आशाम् दक्षिणाम् यम रक्षिताम् |<br>सहैभिर्वानरैमुख्यैरङ्गदप्रमुखैर्वयम् - यद्वा -<br>सह एभिः वानरैः 
मुख्यैः अंगद प्रमुखैः वयम् || ४-५२-७<br>रावणम् सहिताः सर्वे राक्षसम् काम रूपिणम् |<br>सीतया सह वैदेह्या मार्गध्वम् 
इति चोदिताः || ४-५२-८

विचित्य तु वयम् सर्वे समग्रम् - समुद्रम् - दक्षिणाम् दिशम् |<br>वयम् बुभुक्षिताः सर्वे वृक्ष मूलम् उपाश्रिताः 
|| ४-५२-९

विवर्ण वदनाः सर्वे सर्वे ध्यान परायणाः |<br>न अधिगच्छामहे पारम् मग्नाः चिन्ता महाअर्णवे || ४-५२-१०

चारयन्तः ततः चक्षुः दृष्टवन्तो महद् बिलम् |<br>लता पादप संछन्नम् तिमिरेण समावृतम् || ४-५२-११

अस्मात् हंसा जल क्लिन्नाः पक्षैः सलिल रेणुभिः |<br>कुरराः सारसाः चैव निष्पतन्ति पतत्रिणः || ४-५२-१२

साधु अत्र प्रविशाम इति मया तु उक्ताः प्लवंगमाः |<br>तेषाम् अपि हि सर्वेषाम् अनुमानम् उपागतम् || ४-५२-१३

अस्मिन् निपतिताः सर्वे अपि अथ कार्य त्वरान्विताः |<br>ततो गाढम् निपतिता गृह्य हस्तौ परस्परम् || ४-५२-१४

इदम् प्रविष्टाः सहसा बिलम् तिमिर संवृतम् |<br>एतत् नः कार्यम् एतेन कृत्येन वयम् आगताः || ४-५२-१५<br>त्वाम् च एव 
उपगताः सर्वे परिद्यूना बुभुक्षिताः |

आतिथ्य धर्म दत्तानि मूलानि च फलानि च || ४-५२-१६<br>अस्माभिः उपभुक्तानि बुभुक्षा परिपीडितैः |

यत् त्वया रक्षिताः सर्वे म्रियमाणा बुभुक्षया || ४-५२-१७<br>ब्रूहि प्रत्युपकार अर्थम् किम् ते कुर्वन्तु वानराः 
|

एवम् उक्ता तु सर्वज्ञा वानरैः तैः स्वयंप्रभा || ४-५२-१८<br>प्रत्युवाच ततः सर्वान् इदम् वानर यूथपान् |

सर्वेषाम् परितुष्टा अस्मि वानराणाम् तरस्विनाम् || ४-५२-१९<br>चरंत्या मम धर्मेण न कार्यम् इह केनचित् |

एवम् उक्तः शुभम् वाक्यम् तापस्या धर्म संहितम् || ४-५२-२०<br>उवाच हनुमान् वाक्यम् ताम् अनिन्दित लोचनाम् |

शरणम् त्वाम् प्रपन्नाः स्मः सर्वे वै धर्मचारिणिम् || ४-५२-२१<br>यः कृतः समयो अस्माकम् सुग्रीवेण महात्मना |<br>
स तु कालो व्यतिक्रान्तो बिले च परिवर्तताम् || ४-५२-२२

सा त्वम् अस्मात् बिलात् अस्मान् उत्तारयितुम् अर्हसि |<br>तस्मात् सुग्रीव वचनात् अतिक्रान्तान् गत आयुषः || ४-५२-२३

त्रातुम् अर्हसि नः सर्वान् सुग्रीव भय शन्कितान् |<br>महत् च कार्यम् अस्माभिः कर्तव्यम् धर्मचारिणि || ४-५२-२४<br>
तत् च अपि न कृतम् कार्यम् अस्माभिः इह वासिभिः |

एवम् उक्ता हनुमता तापसी वाक्यम् अब्रवीत् || ४-५२-२५<br>जीवता दुष्करम् मन्ये प्रविष्टेन निवर्तितुम् |

तपसः सुप्रभावेन नियम उपार्जितेन च || ४-५२-२६<br>सर्वान् एव बिलात् अस्मात् तारयिष्यामि वानरान् |

निमीलयत चक्षून्षि सर्वे वानर पुंगवाः || ४-५२-२७<br>न हि निष्क्रमितुम् शक्यम् अनिमीलित लोचनैः |

ततो निमीलिताः सर्वे सुकुमार अंगुलैः करैः || ४-५२-२८<br>सहसा पिदधुः दृष्टिम् हृष्टा गमन कान्क्षिणः |

वानराः तु महात्मानो हस्त रुद्ध मुखाः तदा || ४-५२-२९<br>निमेष अन्तर मात्रेण बिलात् उत्तारिताः तथा |

उवाच सर्वान् तान् तत्र तापसी धर्म चारिणी || ४-५२-३०<br>निःसृतान् विषमात् तस्मात् समाश्वास्य इदम् अब्रवीत् |

एष विन्ध्यो गिरिः श्रीमान् नाना द्रुम लता आयुतः || ४-५२-३१<br>एष प्रसवणः शैलः सागरो अयम् महा उदधिः |<br>स्वस्ति 
वो अस्तु गमिष्यामि भवनम् वानरर्षभाः |<br>इति उक्त्वा तत् बिलम् श्रीमत् प्रविवेश स्वयम्प्रभा || ४-५२-३२

इति वाल्मीकि रामायणे आदि काव्ये किष्किन्ध काण्डे द्वि पंचाशः सर्गः
undefined
undefined
undefined

ततः समुपजिघ्रंती कपि राजस्य तत् मुखम् |<br>पतिम् लोकश्रुता तारा मृतम् वचनम् अब्रवीत् || ३-२३-१

शेषे त्वम् विषमे दुःखम् अकृत्वा वचनम् मम |<br>उपल उपचिते वीर सुदुःखे वसुधा तले || ३-२३-२

मत्तः प्रियतरा नूनम् वानरेन्द्र मही तव |<br>शेषे हि ताम् परिष्वज्य माम् च न प्रतिभाषसे || ३-२३-३

सुग्रीवस्य वशम् प्राप्तो विधिः एष भवत्य अहो |<br>सुग्रीव एव विक्रांतो वीर साहसिक प्रिय || ३-२३-४

ऋक्ष वानर मुख्याः त्वाम् बलिनम् पर्युपासते |<br>तेषाम् विलपितम् कृच्छ्रम् अंगदस्य च शोचतः || ३-२३-५<br>
मम च इमा गिरः श्रुत्वा किम् त्वम् न प्रतिबुध्यसे |

इदम् तत् वीर शयनम् तत्र शेषे हतो युधि || ३-२३-६<br>शायिता निहता यत्र त्वया एव रिपवः पुरा |

विशुद्ध सत्त्व अभिजन प्रिययुद्ध मम प्रिय || ३-२३-७<br>माम् अनाथाम् विहाय एकाम् गतः त्वम् असि मानद |

शूराय न प्रदातव्या कन्या खलु विपश्चिता || ३-२३-८<br>शूर भार्याम् हताम् पश्य सद्यो माम् विधवाम् कृताम् 
|

अवभग्नः च मे मानो भग्ना मे शाश्वती गतिः || ३-२३-९<br>अगाधे च निमग्ना अस्मि विपुले शोक सागरे |

अश्म सारमयम् नूनम् इदम् मे हृदयम् दृढम् || ३-२३-१०<br>भर्तारम् निहतम् दृष्ट्वा यत् न अद्य शतधा गतम् 
|

सुहृत् चैव हि भर्ता च प्रकृत्या च मम प्रियः || ३-२३-११<br>प्रहारे च पराक्रान्तः शूरः पंचत्वम् आगतः |

पति हीना तु या नारी कामम् भवतु पुत्रिणी || ३-२३-१२<br>धन धान्य समृद्धा अपि विधवा इति उच्यते जनैः |

स्व गात्र प्रभवे वीर शेषे रुधिर मण्डले || ३-२३-१३<br>कृमि राग परिस्तोमे स्वकीये शयने यथा |

रेणु शोणित संवीतम् गात्रम् तव समंततः || ३-२३-१४<br>परिरब्धुम् न शक्नोमि भुजाभ्याम् प्लवगर्षभ |

कृत कृत्यो अद्य सुग्रीवो वैरे अस्मिन् अतिदारुणे || ३-२३-१५<br>यस्य राम विमुक्तेन हृतम् एक इषुणा भयम् 
|

शरेण हृदि लग्नेन गात्र संस्पर्शने तव || ३-२३-१६<br>वार्यामि त्वाम् निरीक्षन्ती त्वयि पंचत्वम् आगते |

उद्बबर्ह शरम् नीलः तस्य गात्र गतम् तदा || ३-२३-१७<br>गिरि गह्वर संलीनम् दीप्तम् आशी विषम् यथा |

तस्य निष्कृष्यमाणस्य बाणस्य च बभौ द्युतिः || ३-२३-१८<br>अस्त मस्तक संरुद्धो रश्मिः दिनकरात् इव |

पेतुः क्षतज धाराः तु व्रणेभ्यः तस्य सर्वशः || ३-२३-१९<br>ताम्र गैरिक संपृक्ता धारा इव धरा धरात् |

अवकीर्णम् विमार्जन्ती भर्तारम् रण रेणुना || ३-२३-२०<br>अस्रैः नयनजैः शूरम् सिषेच अस्त्र समाहतम् |

रुधिरोक्षित सर्वान्गम् दृष्ट्वा विनिहतम् पतिम् || ३-२३-२१<br>उवाच तारा पिंगाक्षम् पुत्रम् अंगदम् अंगना 
|

अवस्थाम् पश्चिमाम् पश्य पितुः पुत्र सुदारुणाम् || ३-२३-२२<br>संप्रसक्तस्य वैरस्य गतो अन्तः पाप कर्मणा 
|

बाल सूर्योज्ज्वल तनुम् प्रयातम् यम सादनम् || ३-२३-२३<br>अभिवादय राजानम् पितरम् पुत्र मानदम् |

एवम् उक्तः समुत्थाय जग्राह चरणौ पितुः || ३-२३-२४<br>भुजाभ्याम् पीन वृताभ्याम् अंगदो अहम् इति ब्रुवन् 
|

अभिवादयमानम् त्वाम् अंगदम् त्वम् यथा पुरा || ३-२३-२५<br>दीर्घ आयुर् भव पुत्र इति किम् अर्थम् न अभिभाषसे 
|

अहम् पुत्र सहाया त्वाम् उपासे गत चेतनम् |<br>सिंहेन पातितम् सद्यो गौः स वत्सा इव गो वृषम् || ३-२३-२६

इष्ट्वा संग्राम यज्ञेन राम प्रहरण अंभसा |<br>अस्मिन् अवभृथे स्नातः कथम् पत्न्या मया विना || ३-२३-२७

या दत्ता देव राजेन तव तुष्टेन संयुगे |<br>शात कौम्भीम् प्रियाम् मालाम् ताम् ते पश्यामि न इह किम् || 
३-२३-२८

राज्यश्रीः न जहाति त्वाम् गत असुम् अपि मानद |<br>सूर्यस्य आवर्तमानस्य शैल राजम् इव प्रभा || ३-२३-२९

न मे वचः पथ्यम् इदम् त्वया कृतम्<br>न च अस्मि शक्ता हि निवारणे तव |<br>हता सपुत्रा अस्मि हतेन संयुगे<br>
सह त्वया श्रीः विजहाति माम् अपि || ३-२३-३०

इति वाल्मीकि रामायणे आदि काव्ये किष्किन्ध काण्डे त्रयो विंशः सर्गः
undefined
undefined
undefined

तथा ब्रुवति तारे तु तारा अधिपति वर्चसि |<br>अथ मेने हृतम् राज्यम् हनुमान् अंगदेन तत् || ४५४१

बुद्ध्या हि अष्ट अंगया युक्तम् चतुर् बल समन्वितम् |<br>चतुर् दश गुणम् मेने हनुमान् वालिनः सुतम् || ४५४२

आपूर्यमाणम् शश्वत् च तेजो बल पराक्रमैः |<br>शशिनम् शुक्ल पक्ष आदौ वर्धमानम् इव श्रिया || ४५४३<br>बृहस्पति समम् 
बुद्ध्या विक्रमे सदृशम् पितुः |<br>शुश्रूषमाणम् तारस्य शुक्रस्य इव पुरंदरम् || ४५४४<br>भर्तुः अर्थे परिश्रान्तम् 
सर्व शास्त्र विशारदः |<br>अभिसंधातुम् आरेभे हनुमान् अंगदम् ततः || ४५४५

स चतुर्णाम् उपायानाम् तृतीयम् उपवर्णयन् |<br>भेदयामास तान् सर्वान् वानरान् वाक्य संपदा || ४५४६

तेषु सर्वेषु भिन्नेषु ततो अभीषय अंगदम् |<br>भीषणैः विविधैः वाक्यैः कोप उपाय समन्वितैः || ४५४७

त्वम् समर्थ तरः पित्रा युद्धे तारेय वै ध्रुवम् |<br>दृढम् धारयितुम् शक्तः कपि राज्यम् यथा पिता || ४५४८

नित्यम् अस्थिर चित्ता हि कपयो हरि पुंगव |<br>न आज्ञाप्यम् विषहिष्यन्ति पुत्र दारान् विना त्वया || ४५४९

त्वाम् न एते हि अनुयुंजेयुः प्रत्यक्षम् प्रवदामि ते |<br>यथा अयम् जांबवान् नीलः सुहोत्रः च महाकपिः || ४५४१०<br>
न हि अहम् ते इमे सर्वे साम दान आदिभिः गुणैः |<br>दण्डेन न त्वया शक्याः सुग्रीवात् अपकर्षितुम् || ४५४११

विगृह्य आसनम् अपि आहुः दुर्बलेन बलीयसा |<br>आत्म रक्षा करः तस्मात् न विगृह्णीत दुर्बलः || ४५४१२

याम् च इमाम् मन्यसे धात्रीम् एतत् बिलम् इति श्रुतम् |<br>एतत् लक्ष्मण बाणानाम् ईषत् कार्यम् विदारणे || ४५४१३

स्वल्पम् हि कृतम् इन्द्रेण क्षिपता हि अशनिम् पुरा |<br>लक्ष्मणो निशितैः बाणैः भिन्द्यात् पत्र पुटम् यथा || ४५४१४

लक्ष्मणस्य च नाराचा बहवः सन्ति तत् विधाः |<br>वज्र अशनि सम स्पर्शा गिरीणाम् अपि दारकाः || ४५४१५

अवस्थाने यदा एव त्वम् आसिष्यसि परंतप |<br>तदा एव हरयः सर्वे त्यक्ष्यन्ति कृत निश्चयाः || ४५४१६

स्मरंतः पुत्र दाराणाम् नित्य उद्विग्ना बुभुक्षिताः |<br>खेदिता दुःख शय्याभिः त्वाम् करिष्यन्ति पृष्ठतः || ४५४१७

स त्वम् हीनः सुहृद्भिः च हित कामैः च बंधुभिः |<br>तृणात् अपि भृश उद्विग्नः स्पंदमानात् भविष्यसि || ४५४१८

अति उग्र वेगा निशिता घोरा लक्ष्मण सायकाः |<br>अपवृत्तम् जिघांसन्तो महावेगा दुरासदाः || ४५४१९

अस्माभिः तु गतम् सार्धम् विनीतवत् उपस्थितम् |<br>आनुपूर्व्यात् तु सुग्रीवो राज्ये त्वाम् स्थापयिष्यति || ४५४२०

धर्म राजः पितृव्यः ते प्रीति कामो दृढ व्रतः |<br>शुचिः सत्य प्रतिज्ञः च स त्वाम् जातु न नाशयेत् || ४५४२१

प्रिय कामः च ते मातुः तत् अर्थम् च अस्य जीवितम् |<br>तस्य अपत्यम् च न अस्ति अन्यत् तस्मात् अंगद गम्यताम् || ४५४२२

इति वाल्मीकि रामायणे आदि काव्ये किष्किन्ध काण्डे चतुः पंचाशः सर्गः
undefined
undefined
undefined

एतच् च वचनम् श्रुत्वा सुग्रीवस्य सुभाषितम् |<br>
प्रत्ययार्थम् महातेजा रामो जग्राह कार्मुकम् || ४-१२-१

स गृहीत्वा धनुर् घोरम् शरम् एकम् च मानदः |<br>
सालम् उद्दिश्य चिक्षेप पूरयन् स रवैः दिशः || ४-१२-२

स विसृष्टो बलवता बाणः स्वर्ण परिष्कृतः |<br>
भित्त्वा सालान् गिरि प्रस्थम् सप्त भूमिम् विवेश ह || ४-१२-३

सायकः तु मुहूर्तेन सालान् भित्त्वा महाजवः |<br>
निष्पत्य च पुनः तूर्णम् तम् एव प्रविवेश ह || ४-१२-४

तान् दृष्ट्वा सप्त निर्भिन्नान् सालान् वानरपुंगवः |<br>
रामस्य शर वेगेन विस्मयम् परमम् गतः || ४-१२-५

स मूर्ध्ना न्यपतत् भूमौ प्रलंबीकृत भूषणः |<br>
सुग्रीवः परम प्रीतो राघवाय कृतांजलिः || ४-१२-६

इदम् च उवाच धर्मज्ञम् कर्मणा तेन हर्षितः |<br>
रामम् सर्व अस्त्र विदुषाम् श्रेष्ठम् शूरम् अवस्थितम् || ४-१२-७

स इन्द्रान् अपि सुरान् सर्वाम् त्वम् बाणैः पुरुषर्षभ |<br>
समर्थः समरे हन्तुम् किम् पुनर् वालिनम् प्रभो || ४-१२-८

येन सप्त महा साला गिरिर् भूमिः च दारिताः |<br>
बाणेन एकेन काकुत्स्थ स्थाता ते को रण अग्रतः || ४-१२-९

अद्य मे विगतः शोकः प्रीतिर् अद्य परा मम |<br>
सुहृदम् त्वाम् समासाद्य महेन्द्र वरुणोपमम् || ४-१२-१०

तम् अद्य एव प्रियार्थम् मे वैरिणम् भ्रातृ रूपिणम् |<br>
वालिनम् जहि काकुत्स्थ मया बद्धो अयम् अंजलिः || ४-१२-११

ततो रामः परिष्वज्य सुग्रीवम् प्रिय दर्शनम् |<br>
प्रत्युवाच महाप्राज्ञो लक्ष्मणानुगतम् वचः || ४-१२-१२

अस्माद् गच्छाम किष्किन्धाम् क्षिप्रम् गच्छ त्वम् अग्रतः |<br>
गत्वा च आह्वय सुग्रीव वालिनम् भ्रातृ गन्धिनम् || ४-१२-१३

सर्वे ते त्वरितम् गत्वा किष्किन्धाम् वालिनः पुरीम् |<br>
वृक्षैः आत्मानम् आवृत्य हि अतिष्ठन् गहने वने || ४-१२-१४

सुग्रीवो अपि व्यनदद् घोरम् वालिनो ह्वान कारणात् |<br>
गाढम् परिहितो वेगान् नादैः भिन्दन् इव अंबरम् || ४-१२-१५

तम् श्रुत्वा निनदम् भ्रातुः क्रुद्धो वाली महाबलः |<br>
निष्पपात सुसंरब्धो भास्करो अस्त तटात् इव || ४-१२-१६

ततः सुतुमुलम् युद्धम् वालि सुग्रीवयोः अभूत् |<br>
गगने ग्रहयोः घोरम् बुध अंगारकयोः इव || ४-१२-१७

तलैः अशनि कल्पैः च वज्र कल्पैः च मुष्टिभिः |<br>
जघ्नतुः समरे अन्योन्यम् भ्रातरौ क्रोध मूर्च्छितौ || ४-१२-१८

ततो रामो धनुष् पाणिः तौ उभौ समुदैक्षत |<br>
अन्योन्य सदृशौ वीरौ उभौ देवौ इव अश्विनौ || ४-१२-१९

यत् न अवगच्छत् सुग्रीवम् वालिनम् वा अपि राघवः |<br>
ततो न कृतवान् बुद्धिम् मोक्तुम् अन्तकरम् शरम् || ४-१२-२०

एतस्मिन् अन्तरे भग्नः सुग्रीवः तेन वालिना |<br>
अपश्यन् राघवम् नाथम् ऋश्यमूकम् प्रदुद्रुवे || ४-१२-२१

क्लान्तो रुधिर सिक्त अंगो प्रहारैः जर्जरी कृतः |<br>
वालिना अभिद्रुतः क्रोधात् प्रविवेश महावनम् || ४-१२-२२

तम् प्रविष्टम् वनम् दृष्ट्वा वाली शाप भयात् ततः |<br>
मुक्तो हि असि त्वम् इति उक्त्वा स निवृत्तो महाबलः || ४-१२-२३

राघवो अपि सह भ्रात्रा सह चैव हनूमता |<br>
तदेव वनम् आगच्छत् सुग्रीवो यत्र वानरः || ४-१२-२४

तम् समीक्ष्य आगतम् रामम् सुग्रीवः सह लक्ष्मणम् |<br>
ह्रीमान् दीनम् उवाच इदम् वसुधाम् अवलोकयन् || ४-१२-२५

आह्वयस्व इति माम् उक्त्वा दर्शयित्वा च विक्रमम् |<br>
वैरिणा घातयित्वा च किम् इदानीम् त्वया कृतम् || ४-१२-२६

ताम् एव वेलाम् वक्तव्यम् त्वया राघव तत्त्वतः |<br>
वालिनम् न निहन्मि इति ततो न अहम् इतो व्रजे || ४-१२-२७

तस्य च एवम् ब्रुवाणस्य सुग्रीवस्य महात्मनः |<br>
करुणम् दीनया वाचा राघवः पुनर् अब्रवीत् || ४-१२-२८

सुग्रीव श्रूयताम् तात क्रोधः च व्यपनीयताम् |<br>
कारणम् येन बाणो अयम् स मया न विसर्जितः || ४-१२-२९

अलंकारेण वेषेण प्रमाणेन गतेन च |<br>
त्वम् च सुग्रीव वाली च सदृशौ स्थः परस्परम् || ४-१२-३०

स्वरेण वर्चसा च एव प्रेक्षितेन च वानर |<br>
विक्रमेण च वाक्यैः च व्यक्तिम् वाम् न उपलक्षये || ४-१२-३१

ततो अहम् रूप सादृश्यात् मोहितो वानरोत्तम |<br>
न उत्सृजामि महावेगम् शरम् शत्रु निबर्हणम् || ४-१२-३२

जीवित अन्तकरम् घोरम् सादृश्यात् तु विशंकितः |<br>
मूलघातो न नौ स्याद्धि द्वयोः इति कृतो मया || ४-१२-३३

त्वयि वीर विपन्ने हि अज्ञान् लाघवान् मया |<br>
मौढ्यम् च मम बाल्यम् च ख्यापितम् स्यात् कपीस्वर || ४-१२-३४

दत्त अभय वधो नाम पातकम् महत् अद्भुतम् |<br>
अहम् च लक्ष्मणः च एव सीत च वरवर्णिनी || ४-१२-३५<br>
त्वत् अधीना वयम् सर्वे वने अस्मिन् शरणम् भवान् |

तस्मात् युध्यस्व भूयस्त्वम् मा शंकी च वानर || ४-१२-३६<br>
एतन् मुहूर्ते तु मया पश्य वालिनम् आहवे |<br>
निरस्तम् इषुणा एकेन वेष्टमानम् महीतले || ४-१२-३७

अभिज्ञानम् कुरुष्व त्वम् आत्मनो वानरेश्वर |<br>
येन त्वाम् अभिजानीयाम् द्वन्द्व युद्धम् उपागतम् || ४-१२-३८

गज पुष्पीम् इमाम् फुल्लाम् उत्पाट्य शुभ लक्षणाम् |<br>
कुरु लक्ष्मण कण्ठे अस्य सुग्रीवस्य महात्मनः || ४-१२-३९

ततो गिरि तटे जाताम् उत्पाट्य कुसुमायुताम् |<br>
लक्ष्मणो गज पुष्पीम् ताम् तस्य कण्ठे व्यसर्जयत् || ४-१२-४०

स तथा शुशुभे श्रीमान् लतया कण्ठ सक्तया |<br>
मालया इव बलाकानाम् ससंध्य इव तोयदः || ४-१२-४१

विभ्राजमानो वपुषा राम वाक्य समाहितः |<br>
जगाम सह रामेण किष्किंधाम् पुनराप सः || ४-१२-४२

इति वाल्मीकि रामायणे आदि काव्ये किष्किन्ध काण्डे द्वादशः सर्गः
undefined
undefined
undefined

ऋश्यमूकात् तु हनुमान् गत्वा तम् मलयम् गिरिम् |<br>आचचक्षे तदा वीरौ कपि राजाय राघवौ || ४-५-१

अयम् रामो महाप्राज्ञ संप्राप्तो दृढ विक्रमः |<br>लक्ष्मणेन सह भ्रात्रा रामोऽयम् सत्य विक्रमः || ४-५-२

इक्ष्वाकूणाम् कुले जातो रामो दशरथात्मजः |<br>धर्मे निगदितः च एव पितुर् निर्देश कारकः || ४-५-३

राजसूय अश्वमेधैः च वह्निः येन अभितर्पितः |<br>दक्षिणाः च तथा उत्सृष्टा गावः शत सहस्रशः || ४-५-४<br>तपसा 
सत्य वाक्येन वसुधा येन पालिता |<br>स्त्री हेतोः तस्य पुत्रोऽयम् रामः अरणयम् समागतः || ४-५-५

तस्य अस्य वसतो अरण्ये नियतस्य महात्मनः |<br>रावणेन हृता भार्या स त्वाम् शरणम् आगतः || ४-५-६

भवता सख्य कामौ तौ भ्रातरौ राम लक्ष्मणौ |<br>प्रगृह्य च अर्चयस्व एतौ पूजनीयतमौ उभौ || ४-५-७

श्रुत्वा हनुमतो वाक्यम् सुग्रीवो वानर अधिपः |<br>दर्शनीयतमो भूत्वा प्रीत्या उवाच राघवम् || ४-५-८

भवान् धर्म विनीतः च सुतपाः सर्व वत्सलः |<br>आख्याता वायुपुत्रेण तत्त्वतो मे भवद् गुणाः || ४-५-९

तन् मम एव एष सत्कारो लाभः च एव उत्तमः प्रभो |<br>यत् त्वम् इच्छसि सौहार्दम् वानरेण मया सह || ४-५-१०

रोचते यदि मे सख्यम् बाहुः एष प्रसारितः |<br>गृह्यताम् पाणिना पाणिः मर्यादा बध्यताम् ध्रुवा || ४-५-११

एतत् तु वचनम् श्रुत्वा सुग्रीवस्य सुभाषितम् |<br>संप्रहृष्ट मना हस्तम् पीडयामास पाणिना || ४-५-१२<br>
हृष्टः सौहृदम् आलम्ब्य पर्यष्वजत पीडितम् |

ततो हनूमान् संत्यज्य भिक्षु रूपम् अरिन्दमः || ४-५-१३<br>काष्ठयोः स्वेन रूपेण जनयामास पावकम् |<br>दीप्यमानम् 
ततो वह्निम् पुष्पैः अभ्यर्च्य सत्कृतम् || ४-५-१४<br>तयोर् मध्ये तु सुप्रीतो निदधौ सुसमाहितः |

ततो अग्निम् दीप्यमानम् तौ चक्रतुः च प्रदक्षिणम् || ४-५-१५<br>सुग्रीवो राघवः च एव वयस्यत्वम् उपागतौ |

ततः सुप्रीत मनसौ तौ उभौ हरि राघवौ || ४-५-१६<br>अन्योन्यम् अभिवीक्षन्तौ न तृप्तिम् अभिजग्मतुः |

त्वम् वयस्योऽसि हृद्यः मे हि एकम् दुःखम् सुखम् च नौ ||४-५-१७<br>सुग्रीवो राघवम् वाक्यम् इति उवाच प्रहृष्टवत् 
|

ततः सुपर्ण बहुलाम् भंक्त्वा शाखाम् सुपुष्पिताम् ||४-५-१८<br>सालस्य आस्तीर्य सुग्रीवः निषसाद स राघवः 
|

लक्ष्मनाय अथ संहृष्टो हनुमान् मारुतात्मजः || ४-५-१९<br>शखाम् चन्दन वृक्षस्य ददौ परम पुष्पिताम् |

ततः प्रहृष्टः सुग्रीवः श्लक्ष्णम् मधुरया गिरा || ४-५-२०<br>प्रति उवाच तदा रामम् हर्ष व्याकुल लोचनः |

अहम् विनिकृतो राम चरमि इह भय आर्दितः || ४-५-२१<br>हृत भार्यो वने त्रस्तो दुर्गम् एतत् उपाश्रितः |

सोऽहम् त्रस्तो वने भीतो वसामि उद् भ्रान्त चेतनः || ४-५-२२<br>वालिना निकृतो भ्रात्रा कृत वैरः च राघव 
|

वालिनो मे महाभाग भय आर्तस्य अभयम् कुरु || ४-५-२३<br>कर्तुम् अर्हसि काकुत्स्थः भयम् मे न भवेद् यथा |

एवम् उक्तः तु तेजस्वी धर्मज्ञो धर्म वत्सलः ||४-५-२४<br>प्रति अभाषत काकुत्स्थः सुग्रीवम् प्रहसन् इव |

उपकार फलम् मित्रम् विदितम् मे महाकपे ||४-५-२५<br>वालिनम् तम् वधिष्यामि तव भार्य अपहारिणम् |

अमोघोः सूर्य संकाशाः मम इमे निशिताः शराः || ४-५-२६<br>तस्मिन् वालिनि दुर्वृत्ते निपतिष्यन्ति वेगिताः 
|<br>कन्क पत्र प्रतिच्छन्ना महेन्द्र अशनि संनिभाः || ४-५-२७<br>तीक्ष्णाग्रा ऋजुपर्वाणः स रोषा भुजगा 
इव |

तम् अद्य वालिनम् पश्य तीक्ष्णैः आशी विष उपमैः || ४-५-२८<br>शरैः विनिहितम् भूमौ प्रकीर्णम् इव पर्वतम् 
|

स तु तद् वचनम् श्रुत्वा राघवस्य आत्मनोहितम् |<br>सुग्रीवः परम प्रीतः परमम् वाक्यम् अब्रवीत् ||४-५-२९

तव प्रसादेन नृसिंह वीर<br>प्रियाम् च राज्यम् च समाप्नुयाम् अहम् |<br>तथा कुरु त्वम् नर देव वैरिणम्<br>
यथा न हिंस्यत् स पुनर् मम अग्रजम् || ४-५-३०

सीत कपीन्द्र क्षणदा चराणाम्<br>राजीव हेम ज्वलनोपमानानि |<br>सुग्रीव राम प्रणय पसङ्गे<br>वामानि नेत्राणि 
समम् स्फुरन्ति || ४-५-३१

इति वाल्मीकि रामायणे आदि काव्ये किष्किन्ध काण्डे पञ्चमः सर्गः
undefined
undefined
undefined

वीक्षमाणः तु मंदासुः सर्वतो मंदम् उच्छ्वसन् |<br>
आदौ एव तु सुग्रीवम् ददर्श अनुजम् अग्रतः || ४-२२-१

तम् प्राप्त विजयम् वाली सुग्रीवम् प्लवग ईश्वरम् |<br>
आभाष्य व्यक्तया वाचा सस्नेहम् इदम् अब्रवीत् || ४-२२-२

सुग्रीव दोषेण न माम् गन्तुम् अर्हसि किल्बिषात् |<br>
कृष्यमाणम् भविष्येण बुद्धि मोहेन माम् बलात् || ४-२२-३

युगपद् विहितम् तात न मन्ये सुखम् अवयोः |<br>
सौहार्दम् भ्रातृ युक्तम् हि तद् इदम् जातम् अन्यथा || ४-२२-४

प्रतिपद्य त्वम् अद्य एव राज्यम् एषाम् वन ओकसाम् |<br>
माम् अपि अद्य एव गच्छंतम् विद्धि वैवस्वत क्षयम् || ४-२२-५

जीवितम् च हि राज्यम् च श्रियम् च विपुलाम् इमाम् |<br>
प्रजहामि एष वै तूर्णम् अहम् च अगर्हितम् यशः || ४-२२-४-२२-६

अस्याम् त्वम् अहम् अवस्थायाम् वीर वक्ष्यामि यद् वचः |<br>
यदि अपि असुकरम् राजन् कर्तुम् एव तद् अर्हसि || ४-२२-७

सुखार्हम् सुख संवृद्धम् बालम् एनम् अबालिशम् |<br>
बाष्प पूर्ण मुखम् पश्य भूमौ पतितम् अंगदम् || ४-२२-८

मम प्राणैः प्रियतरम् पुत्रम् पुत्रम् इव औरसम् |<br>
मया हीनम् अहीनार्थम् सर्वतः परिपालय || ४-२२-९

त्वम् अपि अस्य पिता दाता च परित्राता च सर्वतः |<br>
भयेषु अभयदः चैव यथा अहम् प्लवगेश्वर || ४-२२-१०

एष तारात्मजः श्रीमान् त्वया तुल्य पराक्रमः |<br>
रक्षसाम् च वधे तेषाम् अग्रतः ते भविष्यति || ४-२२-११

अनुरूपाणि कर्माणि विक्रम्य बलवान् रणे |<br>
करिष्यति एष तारेयः तरस्वी तरुणो अंगदः || ४-२२-१२

सुषेण दुहिता च इयम् अर्थ सूक्ष्म विनिश्चये |<br>
औत्पातिके च विविधे सर्वतः परिनिष्ठिता || ४-२२-१३

यद् एष साधु इति ब्रूयात् कार्यम् तन् मुक्त संशयम् |<br>
न हि तारा मतम् किंचित् अन्यथा परिवर्तते || ४-२२-१४

राघवस्य च ते कार्यम् कर्तव्यम् अविशंकया |<br>
स्यात् अधर्मो हि अकरणे त्वाम् च हिंस्यात् अमानितः || ४-२२-१५

इमाम् च मालाम् आधत्स्व दिव्याम् सुग्रीव कांचनीम् |<br>
उदारा श्रीः स्थिता हि अस्याम् संप्रजह्यात् मृते मयि || ४-२२-१६

इति एवम् उक्तः सुग्रीवो वालिना भ्रातृ सौहृदात् |<br>
हर्षम् त्यक्त्वा पुनर् दीनो ग्रह ग्रस्त इव उडु राट् || ४-२२-१७

तत् वालि वचनात् शान्तः कुर्वन् युक्तम् अतंद्रितः |<br>
जग्राह सो अभ्यनुज्ञातो मालाम् ताम् चैव कांचनीम् || ४-२२-१८

ताम् मालाम् कांचनीम् दत्त्वा वाली दृष्ट्वा आत्मजम् स्थितम् |<br>
संसिद्धः प्रेत्य भावाय स्नेहात् अंगदम् अब्रवीत् || ४-२२-१९

देश कालौ भजस्व अद्य क्षममाणः प्रिय अप्रिये |<br>
सुख दुःख सहः काले सुग्रीव वशगो भव || ४-२२-२०

यथा हि त्वम् महाबाहो लालितः सततम् मया |<br>
न तथा वर्तमानम् त्वाम् सुग्रीवो बहु मन्यते || ४-२२-२१

ना अस्य अमित्रैः गतम् गच्छेः मा शत्रुभिः अरिंदम |<br>
भर्तुः अर्थ परो दान्तः सुग्रीव वशगो भव || ४-२२-२२

न च अतिप्रणयः कार्यः कर्तव्यो अप्रणयः च ते |<br>
उभयम् हि महादोषम् तस्मात् अंतर दृक् भव || ४-२२-२३

इति उक्त्वा अथ विवृत्त अक्षः शर संपीडितो भृशम् |<br>
विवृतैः दशनैः भीमैः बभूव उत्क्रान्त जीवितः || ४-२२-२४

ततो विचुक्रुशुर् तत्र वानरा हत यूथपाः |<br>
परिदेवयमानाः ते सर्वे प्लवग सत्तमाः || ४-२२-२५

किष्किन्धा हि अथ शून्या च स्वर् गते वानरेश्वरे |<br>
उद्यानानि च शून्यानि पर्वताः कानानि च || ४-२२-२६<br>
हते प्लवग शार्दूले निष् प्रभा वानराः कृताः |

यस्य वेगेन महता काननानि वनानि च || ४-२२-२७<br>
पुष्प ओघेण अनुबद्धन्ते करिष्यति तत् अद्य कहः |

येन दत्तम् महत् युद्धम् गन्धर्वस्य महात्मनः || ४-२२-२८<br>
गोलभस्य महाबाहुः दश वर्षाणि पंच च |<br>
न एव रात्रौ न दिवसे तत् युद्धम् उपशाम्यति || ४-२२-२९

ततः षोडशमे वर्षे गोलभो विनिपातितः |<br>
तम् हत्वा दुर्विनीतिम् तु वाली दंष्ट्र करालवान् |<br>
सर्वा अभयम् करः अस्माकम् कथम् एष निपातितः || ४-२२-३०

हते तु वीरे प्लवगाधिपे तदा<br>
प्लवंगमाः तत्र न शर्म लेभिरे |<br>
वने चराः सिंह युते महावने<br>
यथा हि गावो निहते गवाम् पतौ || ४-२२-३१

ततः तु तारा व्यसन अर्णव प्लुता<br>
मृतस्या भर्तुर् वदनम् समीक्ष्य सा |<br>
जगाम भूमिम् परिरभ्य वालिनम्<br>
महा द्रुमम् छिन्नम् इव आश्रिता लता || ४-२२-३२

End Note

इति वाल्मीकि रामायणे आदि काव्ये किष्किन्ध काण्डे द्वा विंशः सर्गः
undefined
undefined
undefined

ऋश्यमूकात् स धर्मात्मा किष्किन्धाम् लक्ष्मण अग्रजः |<br>जगाम सह सुग्रीवो वालि विक्रम पालिताम् || ४-१३-१<br>
समुद्यम्य महत् चापम् रामः कांचन भूषितम् |<br>शराम् च आदित्य संकाशान् गृहीत्वा रण साधकान् || ४-१३-२

अग्रतः तु ययौ तस्य राघवस्य महात्मनः |<br>सुग्रीवः संहत ग्रीवो लक्ष्मणः च महाबलः || ४-१३-३

पृष्ठतो हनुमान् वीरो नलो नीलः च वीर्यवान् |<br>तारः चैव महातेजा हरि यूथप यूथपाः || ४-१३-४

ते वीक्षमाणा वृक्षाम् च पुष्प भार अवलम्बिनः |<br>प्रसन्न अंबुवहाः चैव सरितः सागरम् गमाः || ४-१३-५

कन्दराणि च शैलाम् च निर्दराणि गुहाः तथा |<br>शिखराणि च मुख्यानि दरीः च प्रिय दर्शनाः || ४-१३-६

वैदूर्य विमलैः तोयैः पद्मैः च आकोश कुड्मलैः |<br>शोभितान् सजलान् मार्गे तटाकान् च अवलोकयन् || ४-१३-७

कारण्डैस्सारसैर्हंसैर्वञ्जुलैर्जलकुक्कुटैः |<br>चक्रवाकैस्थाचान्यैश्शकुनैर्प्रतिनादितान् || - यद्वा 
-<br>कारण्डैः सारसैः हंसैः वंजुलैः जल कुक्कुटैः |<br>चक्रवाकैः तथा च अन्यैः शकुनैः प्रतिनादितान् || 
४-१३-८

मृदुशष्पाङ्कुराअहारान्निर्भयान्वनगोचरान् |<br>चरतांसर्वतोपश्यन्स्थलीषु हरिणान्स्थितान् || - यद्वा -<br>
मृदु शष्प अंकुर आहारान् निर्भयान् वन गोचरान् |<br>चरताम् सर्वतो अपश्यन् स्थलीषु हरिणान् स्थितान् || 
४-१३-९

तटाक वैरिणः च अपि शुक्ल दन्त विभूषितान् |<br>घोरान् एकचरान् वन्यान् द्विरदान् कूल घातिनः || ४-१३-१०

मत्तन् गिरि तट उद्घुष्टान् पर्वतान् इव जंगमान् |<br>वानरान् द्विरद प्रख्यान् मही रेणु समुक्षितान् || 
४-१३-११

वने वन चराम् च अन्यान् खेचराम् च विहंगमान् |<br>पश्यन्तः त्वरिता जग्मुः सुग्रीव वश वर्तिनः || ४-१३-१२

तेषाम् तु गच्छताम् तत्र त्वरितम् रघुनंदनः |<br>द्रुम षण्ड वनम् दृष्ट्वा रामः सुग्रीवम् अब्रवीत् || ४-१३-१३

एष मेघ इव आकाशे वृक्ष षण्डः प्रकाशते |<br>मेघ संघात विपुलः पर्यन्त कदली वृतः || ४-१३-१४

किम् एतत् ज्ञातुम् इच्छामि सखे कौतूहलम् मम |<br>कौतूहल अपनयनम् कर्तुम् इच्छामि अहम् त्वया || ४-१३-१५

तस्य तद् वचनम् श्रुत्वा राघवस्य महात्मनः |<br>गच्छन्न् एव आचचक्षे अथ सुग्रीवः तत् महद् वनम् || ४-१३-१६

एतद् राघव विस्तीर्णम् आश्रमम् श्रम नाशनम् |<br>उद्यान वन संपन्नम् स्वादु मूल फल उदकम् || ४-१३-१७

अत्र सप्तजना नाम मुनयः संशित व्रताः |<br>सप्त एव आसन् अधः शीर्षा नियतम् जल शायिनः || ४-१३-१८

सप्त रात्रे कृत आहारा वायुना अचल वासिनः |<br>दिवम् वर्ष शतैः याताः सप्तभिः सकलेवराः || ४-१३-१९

तेषाम् एतत् प्रभावेण द्रुम प्राकार संवृतम् |<br>आश्रमम् सुदुराधर्षम् अपि स इन्द्रैः सुर असुरैः || ४-१३-२०

पक्षिणो वर्जयन्ति एतत् तथा अन्ये वनचारिणः |<br>विशन्ति मोहाद् ये अपि अत्र न निवर्तन्ते ते पुनः || ४-१३-२१

विभूषण रवाअः च अत्र श्रूयंते सकलाक्षराः |<br>तूर्य गीत स्वनाअः च अपि गन्धो दिव्यः च राघव || ४-१३-२२

त्रेताग्नयो अपि दीप्यन्ते धूमो हि एष प्रदृश्यते |<br>वेष्टयन् इव वृक्ष अग्रान् कपोत अंग अरुणो घनः || 
४-१३-२३

एते वृक्षाः प्रकाशन्ते धूम संसक्त मस्तकाः |<br>मेघ जाल प्रतिच्छन्ना वैदूर्य गिरयो यथा || ४-१३-२४

कुरु प्रणामम् धर्मात्मन् तेषाम् उद्दिश्य राघवः |<br>लक्ष्मणेन सह भ्रात्रा प्रयतः संयत अंजलिः || ४-१३-२५

प्रणमन्ति हि ये तेषाम् ऋषीणाम् भावित आत्मनाम् |<br>न तेषाम् अशुभम् किंचित् शरीरे राम दृश्यते || ४-१३-२६

ततो रामः सह भ्रात्रा लक्ष्मणेन कृतांजलिः |<br>समुद्दिश्य महात्मानः तान् ऋषीन् अभ्यवादयत् || ४-१३-२७

अभिवाद्य च धर्मात्मा रामो भ्राता च लक्ष्मणः |<br>सुग्रीवो वानराअः चैव जग्मुः संहृष्ट मानसाः | ४-१३-२८

ते गत्वा दूरम् अध्वानम् तस्मात् सप्त जन आश्रमात् |<br>ददृशुः ताम् दुराधर्षाम् किष्किन्धाम् वालि पालिताम् 
|| ४-१३-२९

ततस्तु रामानुज राम वानराः<br>प्रगृह्य शस्त्राणि उदित उग्र तेजसा |<br>पुरीम् सुरेश आत्मज वीर्य पालिताम्<br>
वधाय शत्रोः पुनर् आगताः इह || ४-१३-३०

इति वाल्मीकि रामायणे आदि काव्ये किष्किन्ध काण्डे त्रयोदशः सर्गः
undefined
undefined
undefined

राम चाप विसृष्टेन शरेण अंतकरेण तम् |<br>
दृष्ट्वा विनिहतम् भूमौ तारा ताराधिप आनना || ४-२०-१<br>
सा समासाद्य भर्तारम् पर्यष्वजत भामिनी |

इषुणा अभिहतम् दृष्ट्वा वालिनम् कुंजरोपमम् || ४-२०-२<br>
वानरम् पर्वत इन्द्र आभम् शोक संतप्त मानसा |<br>
तारा तरुम् इव उन्मूलम् पर्यदेवयत् आतुरा || ४-२०-३

रणे दारुण विक्रान्त प्रवीर प्लवताम् वर |<br>
किम् इदीनाम् पुरो भागाम् अद्य त्वम् न अभिभाषसे || ४-२०-४

उत्तिष्ठ हरि शार्दूल भजस्व शयन उत्तमम् |<br>
न एवम् विधाः शेरते हि भूमौ नृपति सत्तमाः || ४-२०-५

अतीव खलु ते कांता वसुधा वसुधाधिप |<br>
गत असुर् अपि ताम् गात्रैः माम् विहाय निषेवसे || ४-२०-६

व्यक्तम् अद्य त्वया वीर धर्मतः संप्रवर्तता |<br>
किष्किंधा इव पुरी रम्या स्वर्ग मार्गे विनिर्मिता || ४-२०-७

यानि अस्माभिः त्वया सार्धम् वनेषु मधु गंधिषु |<br>
विहृतानि त्वया काले तेषाम् उपरमः कृतः || ४-२०-८

निरानंदा निराशा अहम् निमग्ना शोक सागरे |<br>
त्वयि पंचत्वम् आपन्ने महायूथप यूथपे || ४-२०-९

हृदयम् सुस्थिरम् मह्यम् दृष्ट्वा विनिहतम् भुवि |<br>
यन् न शोक अभिसंतप्तम् स्फुटते अद्य सहस्रधा || ४-२०-१०

सुग्रीवस्य त्वया भार्या हृता स च विवासितः |<br>
यत् तत् तस्य त्वया व्युष्टिः प्राप्ता इयम् प्लवगाधिप || ४-२०-११

निःश्रेयस परा मोहात् त्वया च अहम् विगर्हिता |<br>
या एषा अब्रुवम् हितम् वाक्यम् वानरेन्द्र हित एषिणी || ४-२०-१२

रूप यौवन दृप्तानाम् दक्षिणानाम् च मानद |<br>
नूनम् अप्सरसाम् आर्य चित्तानि प्रमथिष्यसि || ४-२०-१३

कालो निःसंशयो नूनम् जीवित अंतकरः तव |<br>
बलात् येन अवपन्नो असि सुग्रीवस्य अवशो वशम् || ४-२०-१४

अस्थाने वालिनम् हत्वा युध्यमानम् परेण च |<br>
न संतप्यति काकुत्स्थः कृत्वा सुगर्हितम् || ४-२०-१५

वैधव्यम् शोक संतापम् कृपणम् अकृपणा सती |<br>
अदुह्ख उपचिता पूर्वम् वर्तयिष्यामि अनाथवत् || ४-२०-१६

लालितः च अंगदो वीरः सुकुमारः सुखोचितः |<br>
वत्स्यते काम् अवस्थाम् मे पितृव्ये क्रोध मूर्च्छिते || ४-२०-१७

कुरुष्व पितरम् पुत्र सुदृष्टम् धर्म वत्सलम् |<br>
दुर्लभम् दर्शनम् तस्य तव वत्स भविष्यति || ४-२०-१८

समाश्वासय पुत्रम् त्वम् संदेशम् संदिशस्व मे |<br>
मूर्ध्नि च एनम् समाघ्राय प्रवासम् प्रस्थितो हि असि || ४-२०-१९

रामेण हि महत् कर्म कृतम् त्वाम् अभिनिघ्नता |<br>
आनृण्यम् तु गतम् तस्य सुग्रीवस्य प्रतिश्रवे || ४-२०-२०

सकामो भव सुग्रीव रुमाम् त्वम् प्रतिपत्स्यसे |<br>
भुंक्ष्व राज्यम् अनुद्विग्नः शस्तो भ्राता रिपुः तव || ४-२०-२१

किम् माम् एवम् प्रलपतीम् प्रियाम् त्वम् न अभिभाषसे |<br>
इमाः पश्य वरा बह्वयः भार्याः ते वानरेश्वर || ४-२०-२२

तस्या विलपितम् श्रुत्वा वानर्यः सर्वतः च ताः |<br>
परिगृह्य अंगदम् दीना दुह्ख आर्ताः परिचुक्रुशुः || ४-२०-२३

किम् अंगदम् स अंगद वीर बाहो<br>
विहाय यातो असि अद्य चिरम् प्रवासम् |<br>
न युक्तम् एवम् गुण संनिकृष्टम्<br>
विहाय पुत्रम् प्रिय पुत्रम् प्रिय चारु वेषम् || ४-२०-२४

यदि अप्रियम् किंचिद् असंप्रधार्य<br>
कृतम् मया स्यात् तव दीर्घ बाहो |<br>
क्षमस्व मे तत् हरि वंश नाथ<br>
व्रजामि मूर्ध्ना तव वीर पादौ || ४-२०-२५

तथा तु तारा करुणम् रुदंती<br>
भर्तुः समीपे सह वानरीभिः |<br>
व्यवस्यत प्रायम् अनिन्द्य वर्णा<br>
उपोपवेष्टुम् भुवि यत्र वाली || ४-२०-२६

इति वाल्मीकि रामायणे आदि काव्ये किष्किन्ध काण्डे विंशः सर्गः
undefined
undefined
undefined

तौ तु दृष्ट्वा महात्मानौ भ्रातरौ राम लक्ष्मणौ |<br>वर आयुध धरौ वीरौ सुग्रीवः श्ङ्कितोऽभवत् || ४-२-१

उद्विग्न हृदयः सर्वा दिशः समवलोकयन् |<br>न व्यतिष्ठत कस्मिन् चित् देशे वानर पुङ्गवः || ४-२-२

नैव चक्रे मनः स्थातुम् वीक्षमाणो महाबलौ |<br>कपेः परम भीतस्य चित्तम् व्यवससाद ह || ४-२-३

चिन्तयित्वा स धर्मात्मा विमृश्य गुरु लाघवम् |<br>सुग्रीवः परम उद्विग्नः सर्वैः तैः वानरैः सह || ४-२-४

ततः स सचिवेभ्यः तु सुग्रीवः प्लवगाधिपः |<br>शशंस परम उद्विग्नः पश्यन् तौ राम लक्ष्मणौ || ४-२-५

एतौ वनम् इदम् दुर्गम् वालि प्रणिहितौ ध्रुवम् |<br>छद्मना चीर वसनौ प्रचरन्तौ इह आगतौ || ४-२-६

ततः सुग्रीव सचिवा दृष्ट्वा परम धन्विनौ |<br>जग्मुः गिरि तटात् तस्माद् अन्यत् शिखरम् उत्तमम् || ४-२-७

ते क्षिप्रम् अभिगम्य अथ यूथपा यूथपर्षभम् |<br>हरयो वानर श्रेष्ठम् परिवार्य उपतस्थिरे || ४-२-८

एवम् एक आयन गताः प्लवमाना गिरेः गिरिम् |<br>प्रकंपयन्तो वेगेन गिरीणाम् शिखराणि च || ४-२-९

ततः शाखा मृगाः सर्वे प्लवमाना महाबलाः |<br>बभंजुः च नगान् तत्र पुष्पितान् दुर्गम् आश्रितान् || ४-२-१०

आप्लवन्तो हरिवराः सर्वतः तम् महागिरिम् |<br>मृग मार्जार शार्दूलान् त्रासयन्तो ययुः तदा || ४-२-११

ततः सुग्रीव सचिवाः पर्वतेन्द्रे समाहिताः |<br>संगम्य कपि मुख्येन सर्वे प्रांजलयः स्थिताः || ४-२-१२

ततः तु भय संत्रस्तम् वालि किल्बिष शन्कितम् |<br>उवाच हनुमान् वाक्यम् सुग्रीवम् वाक्य कोविदः || ४-२-१३

संभ्रमः त्यजताम् एष सर्वैः वालि कृते महान् |<br>मलयोऽयम् गिरिवरो भयम् न इह अस्ति वालिनः || ४-२-१४

यस्मात् उद्विग्न चेताः त्वम् विद्रुतो हरिपुंगव |<br>तम् क्रूर दर्शनम् क्रूरम् न इह पश्यामि वालिनम् || 
४-२-१५

यस्मात् तव भयम् सौम्य पूर्वजात् पाप कर्मणः |<br>स न इह वाली दुष्टात्मा न ते पश्यामि अहम् भयम् || ४-२-१६

अहो शाखा मृगत्वम् ते व्यक्तम् एव प्लवंगम |<br>लघु चित्ततया आत्मानम् न स्थापयसि यो मतौ || ४-२-१७

बुद्धि विज्ञान संपन्न इङ्गितैः सर्वम् आचर |<br>न हि अबुद्धिम् गतो राजा सर्व भूतानि शास्ति हि || ४-२-१८

सुग्रीवः तु शुभम् वाक्यम् श्रुत्वा सर्वम् हनूमतः |<br>ततः शुभतरम् वाक्यम् हनूमन्तम् उवाच ह || ४-२-१९

दीर्घ बाहू विशालाक्षौ शर चाप असि धारिणौ |<br>कस्य न स्यात् भयम् दृष्ट्वा हि एतौ सुर सुत उपमौ || ४-२-२०

वालि प्रणिहितौ एव शन्के अहम् पुरुषोत्तमौ |<br>राजानो बहु मित्राः च विश्वासो न अत्र हि क्षमः || ४-२-२१

अरयः च मनुष्येण विज्ञेयाः छद्म चारिणः |<br>विश्वस्तानाम् अविश्वस्ताः छिद्रेषु प्रहरन्ति अपि || ४-२-२२

कृत्येषु वाली मेधावी राजानो बहु दर्शनः |<br>भवन्ति पर हन्तारः ते ज्ञेयाः प्राकृतैः नरैः || ४-२-२३

तौ त्वया प्राकृतेन एव गत्वा ज्ञेयौ प्लवंगम |<br>इङ्गितानाम् प्रकारैः च रूपव्या भाषणेन च || ४-२-२४

लक्षयस्व तयोः भावम् प्रहृष्ट मनसौ यदि |<br>विश्वासयन् प्रशंसाभिः इङ्गितैः च पुनः पुनः || ४-२-२५<br>मम 
एव अभिमुखम् स्थित्वा पृच्छ त्वम् हरि पुंगव |<br>प्रयोजनम् प्रवेशस्य वनस्य अस्य धनुर् धरौ || ४-२-२६

शुद्ध आत्मानौ यदि एतौ जानीहि त्वम् प्लवंगम |<br>व्याभाषितैः वा रूपैः वा विज्ञेया दुष्टता अनयोः || ४-२-२७

इति एवम् कपिराजेन संदिष्टो मारुतात्मजः |<br>चकार गमने बुद्धिम् यत्र तौ राम लक्ष्मणौ || ४-२-२८

तथा इति संपूज्य वचः तु तस्य<br>कपेः सुभीतस्य दुरासदस्य |<br>महानुभावो हनुमान् ययौ तदा<br>स यत्र रामो 
अतिबली स लक्ष्मणः || ४-२-२९

इति वाल्मीकि रामायणे आदि काव्ये किष्किन्ध काण्दे द्वितीयः सर्गः ||
undefined
undefined
undefined

स वानर महाराजः शयानः शर पीडितः |<br>प्रत्युक्तो हेतुमद् वाक्यैः न उत्तरम् प्रत्यपद्यत || ४-१९-१

अश्मभिः परिभिन्न अंगः पादपैर् आहतो भृशम् |<br>राम बाणेन च आक्रान्तो जीवित अंते मुमोह सः || ४-१९-२

तम् भार्या बाण मोक्षेण राम दत्तेन संयुगे |<br>हतम् प्लवग शार्दूलम् तारा शुश्राव वालिनम् || ४-१९-३

सा सपुत्र अप्रियम् श्रुत्वा वधम् भर्तुः सुदारुणम् |<br>निष्पपात भृशम् तस्मात् उद्विग्ना गिरि कंदरात् 
|| ४-१९-४

ये ते अंगद परीवारा वानरा हि महाबलाः |<br>ते सकार्मुकम् आलोक्य रामम् त्रस्ताः प्रदुद्रुवुः || ४-१९-५

सा ददर्श ततः त्रस्तान् हरीन् आपततो द्रुतम् |<br>यूथाद् इव परिभ्रष्टान् मृगान् निहत यूथपान् || ४-१९-६

तान् उवाच समासाद्य दुःखितान् दुःखिता सती |<br>राम वित्रासितान् सर्वान् अनुबद्धान् इव इषुभिः || ४-१९-७

वानरा राज सिंहस्य यस्य यूयम् पुरः सराः |<br>तम् विहाय सुवित्रस्ताः कस्माद् द्रवत दुर्गताः || ४-१९-८

राज्य हेतोः स चेत् भ्राता भ्रात्रा कॄरेण पातितः |<br>रामेण प्रसृतैः दूरात् मार्गणैः दूर पातिभिः || ४-१९-९

कपि पत्न्या वचः श्रुत्वा कपयः काम रूपिणः |<br>प्राप्त कालम् अविश्लिष्टम् ऊचुर् वचनम् अंगनाम् || ४-१९-१०

जीवपुत्रे निवर्तस्व पुत्रम् रक्षस्व च अन्दगम् |<br>अंतको राम रूपेण हत्वा नयति वालिनम् || ४-१९-११

क्षिप्तान् वृक्षान् समाविध्य विपुलाः च शिलाः तथा |<br>वाली वज्र समैर् बाणैर् वज्रेण इव निपातितः || ४-१९-१२

अभिभूतम् इदम् सर्वम् विद्रुतम् वानरम् बलम् |<br>अस्मिन् प्लवग शार्दूले हते शक्र सम प्रभे || ४-१९-१३

रक्ष्यताम् नगरम् शूरैर् अंगदः च अभिषिच्यताम् |<br>पदस्थम् वालिनः पुत्रम् भजिष्यन्ति प्लवंगमाः || ४-१९-१४

अथवा अरुचितम् स्थानम् इह ते रुचिरानने |<br>आविशन्ति हि दुर्गाणि क्षिप्रम् अद्य एव वानराः || ४-१९-१५

अभार्याः सह भार्याः च सन्ति अत्र वन चारिणः |<br>लुब्धेभ्यो विप्रलब्धेयः तेभ्यो नः सुमहद् भयम् || ४-१९-१६

अल्पांतर गतानाम् तु श्रुत्वा वचनम् अंगना |<br>आत्मनः प्रतिरूपम् सा बभाषे चारु हासिनी || ४-१९-१७

पुत्रेण मम किम् कार्यम् किम् राज्येन किम् आत्मना |<br>कपि सिम्हे महा भागे तस्मिन् भर्तरि नश्यति || ४-१९-१८

पाद मूलम् गमिष्यामि तस्य एव अहम् महात्मनः |<br>यो असौ राम प्रयुक्तेन शरेण विनिपातितः || ४-१९-१९

एवम् उक्त्वा प्रदुद्राव रुदती शोक मूर्च्छिता |<br>शिरः च उरः च बाहुभ्याम् दुःखेन समभिघ्नती || ४-१९-२०

सा व्रजन्ती ददर्श अथ पतिम् निपतितम् भुवि |<br>हन्तारम् दानव इन्द्राणाम् समरेषु अनिवर्तिनाम् || ४-१९-२१

क्षेप्तारम् पर्वत इन्द्राणाम् वज्राणाम् इव वासवम् |<br>महावात समाविष्टम् महामेघ औघ निःस्वनम् || ४-१९-२२

शक्रतुल्य पराक्रांतम् वृष्ट्वा इव उपरतम् घनम् |<br>नर्दन्तम् नर्दताम् भीमम् शूरम् शूरेण पातितम् |<br>
शार्दूलेन आमिषस्य अर्थे मृग राजम् इव आहतम् || ४-१९-२३

अर्चितम् सर्व लोकस्य सपताकम् सवेदिकम् |<br>नाग हेतोः सुपर्णेन चैत्यम् उन्मथितम् यथा || ४-१९-२४

अवष्टभ्य अवतिष्ठंतम् ददर्श धनुर् ऊर्जितम् |<br>रामम् रामानुजम् चैव भर्तुः चैव तथा अनुजम् || ४-१९-२५

तान् अतीत्य समासाद्य भर्तारम् निहतम् रणे |<br>समीक्ष्य व्यथिता भूमौ संभ्रांता निपपात ह || ४-१९-२६

सुप्ता इव पुनर् उत्थाय आर्य पुत्र इति वादिनी |<br>रुरोद सा पतिम् दृष्ट्वा सम्वीतम् मृत्यु दामभिः || 
४-१९-२७

ताम् अवेक्ष्य तु सुग्रीवः क्रोशन्तीम् कुररीम् इव |<br>विषादम् अगमत् कष्टम् दृष्ट्वा च अंगदम् आगतम् || 
४-१९-२८

इति वाल्मीकि रामायणे आदि काव्ये किष्किन्ध काण्डे एकोनविंशः सर्गः
undefined
undefined
undefined

एवम् उक्तः तु सुग्रीवो लक्ष्मणेन महात्मना |<br>
हनूमन्तम् स्थितम् पार्श्वे वचनम् च इदम् अब्रवीत् || ४-३७-१

महेन्द्र हिमवत् विंध्य कैलास शिखरेषु च |<br>
मन्दरे पाण्डु शिखरे पंच शैलेषु ये स्थिताः || ४-३७-२<br>
तरुण आदित्य वर्णेषु भ्राजमानेषु नित्यशः |<br>
पर्वतेषु समुद्र अंते पश्चिमस्याम् तु ये दिशि || ४-३७-३<br>
आदित्य भवने चैव गिरौ संध्या अभ्र संनिभे |<br>
पद्म ताल वनम् भीमाः संश्रिता हरि पुंगवाः || ४-३७-४<br>
अंजन अंबुद संकाशाः कुंजर प्रतिम ओजसः |<br>
अंजने पर्वते चैव ये वसन्ति प्लवंगमाः || ४-३७-५<br>
महाशैल गुहा आवासा वानराः कनक प्रभाः |<br>
मेरु पार्श्व गताः चैव ये च धूम्र गिरिम् श्रिताः || ४-३७-६<br>
तरुण आदित्य वर्णाः च पर्वते ये महाअरुणे |<br>
पिबंतो मधु मैरेयम् भीम वेगाः प्लवंगमाः || ४-३७-७<br>
वनेषु च सुरम्येषु सुगन्धिषु महत्सु च |<br>
तापस आश्रम रम्येषु वन अन्तेषु समंततः || ४-३७-८<br>
तान् तान् त्वम् आनय क्षिप्रम् पृथिव्याम् सर्व वानरान् |<br>
साम दान आदिभिः कल्पैः वानरैः वेगवत्तरैः || ४-३७-९

प्रेषिताः प्रथमम् ये च मया आज्ञाताः महाजवाः |<br>
त्वरण अर्थम् तु भूयः त्वम् संप्रेषय हरीश्वरान् || ४-३७-१०

ये प्रसक्ताः च कामेषु दीर्घ सूत्राः च वानराः |<br>
इह आनयस्व तान् शीघ्रम् सर्वान् एव कपीश्वरान् || ४-३७-११

अहोभिः दशभिः ये च न आगच्छन्ति मम आज्ञया |<br>
हन्तव्याः ते दुरात्मानो राज शासन दूषकाः || ४-३७-१२

शतानि अथ सहस्राणि कोट्यः च मम शासनात् |<br>
प्रयान्तु कपि सिंहानाम् निदिशे मम ये स्थिताः || ४-३७-१३

मेघ पर्वत संकाशाः छादयन्त इव अंबरम् |<br>
घोर रूपाः कपि श्रेष्ठा यान्तु मत् शासनात् इतः || ४-३७-१४

ते गतिज्ञा गतिम् गत्वा पृथिव्याम् सर्व वानराः |<br>
आनयंतु हरीन् सर्वान् त्वरिताः शासनान् मम || ४-३७-१५

तस्य वानर राजस्य श्रुत्वा वायु सुतो वचः |<br>
दिक्षु सर्वासु विक्रान्तान् प्रेषयामास वानरान् || ४-३७-१६

ते पदम् विष्णु विक्रान्तम् पतत्रि ज्योतिः अध्वगाः |<br>
प्रयाताः प्रहिता राज्ञा हरयः तु क्षणेन वै || ४-३७-१७

ते समुद्रेषु गिरिषु वनेषु च सरःसु च |<br>
वानरा वानरान् सर्वान् राम हेतोः अचोदयन् || ४-३७-१८

मृत्यु काल उपमस्य आज्ञाम् राज राजस्य वानराः |<br>
सुग्रीवस्य आययुः श्रुत्वा सुग्रीव भय शन्किताः || ४-३७-१९

ततः ते अंजन संकाशा गिरेः तस्मात् महाजवाः |<br>
तिस्रः कोट्यः प्लवंगानाम् निर्ययुर् यत्र राघवः || ४-३७-२०

अस्तम् गच्छति यत्र अर्कः तस्मिन् गिरिवरे रताः |<br>
संतप्त हेम वर्ण आभा तस्मात् कोट्यो दश च्युताः || ४-३७-२१

कैलास शिखरेभ्यः च सिंह केसर वर्चसाम् |<br>
ततः कोटि सहस्राणि वानराणाम् समागमन् || ४-३७-२२

फल मूलेन जीवन्तो हिमवन्तम् उपाश्रिताः |<br>
तेषाम् कोटि सहस्राणाम् सहस्रम् समवर्तत || ४-३७-२३

अंगारक समानानाम् भीमानाम् भीम कर्मणाम् |<br>
विंध्यात् वानर कोटीनाम् सहस्राणि अपतन् द्रुतम् || ४-३७-२४

क्षीर उद वेला निलयाः तमाल वन वासिनः |<br>
नारि केल अशनाः चैव तेषाम् संख्या न विद्यते || ४-३७-२५

वनेभ्यो गह्वरेभ्यः च सरित्भ्यः च महाबलाः |<br>
आगच्छत् वानरी सेना पिबन्ति इव दिवा करम् || ४-३७-२६

ये तु त्वरयितुम् याता वानराः सर्व वानरान् |<br>
ते वीरा हिमवत् शैले ददृशुः तम् महाद्रुमम् || ४-३७-२७

तस्मिन् गिरि वरे पुण्ये यज्ञो माहेश्वरः पुरा |<br>
सर्व देव मनः तोषो बभूव सु मनोरमः || ४-३७-२८

अन्न निस्यंद जातानि मूलानि च फलानि च |<br>
अमृत स्वादु कल्पानि ददृशुः तत्र वानराः || ४-३७-२९

तत् अन्न संभवम् दिव्यम् फलम् मूलम् मनोहरम् |<br>
यः कश्चित् सकृत् अश्नाति मासम् भवति तर्पितः || ४-३७-३०

तानि मूलानि दिव्यानि फलानि च फल अशनाः |<br>
औषधानि च दिव्यानि जगृहुर् हरि पुंगवाः || ४-३७-३१

तस्मात् च यज्ञ आयतनात् पुष्पाणि सुरभीणि च |<br>
आनिन्युर् वानरा गत्वा सुग्रीव प्रिय कारणात् || ४-३७-३२

ते तु सर्वे हरिवराः पृथिव्याम् सर्व वानरान् |<br>
संचोदयित्वा त्वरितम् यूथानाम् जग्मुर् अग्रतः || ४-३७-३३

ते तु तेन मुहूर्तेन कपयः शीघ्र चारिणः |<br>
किष्किंधाम् त्वरया प्राप्ताः सुग्रीवो यत्र वानरः || ४-३७-३४

ते गृहीत्वा ओषधीः सर्वाः फल मूलम् च वानराः |<br>
तम् प्रतिग्राहयामासुर् वचनम् च इदम् अब्रुवन् || ४-३७-३५

सर्वे परिसृताः शैलाः सरितः च वनानि च |<br>
पृथिव्याम् वानराः सर्वे शासनात् उपयान्ति ते || ४-३७-३६

एवम् श्रुत्वा ततो हृष्टः सुग्रीवः प्लवग अधिपः |<br>
प्रतिजग्राह च प्रीतः तेषाम् सर्वम् उपायनम् || ४-३७-३७

इति वाल्मीकि रामायणे आदि काव्ये किष्किन्ध काण्डे सप्त त्रिंशः सर्गः
undefined
undefined
undefined

ततः प्रहृष्टो हनुमान् कृत्यवान् इति तत् वचः |<br>
श्रुत्वा मधुर भावम् च सुग्रीवम् मनसा गतः || ४-४-१

भाव्यो राज्यागमः तस्य सुग्रीवस्य महात्मनः |<br>
यत् अयम् कृत्यवान् प्राप्तः कृत्यम् च एतत् उपागतम् || ४-४-२

ततः परम संहृष्टः हनुमान् प्लवगोत्तमः |<br>
प्रति उवाच ततो वाक्यम् रामम् वाक्य विशारदः || ४-४-३

किम् अर्थम् त्वम् वनम् घोरम् पम्पा कानन मण्डितम् |<br>
आगतः सानुजो दुर्गम् नाना व्याल मृग आयुतम् || ४-४-४

तस्य तद् वचनम् श्रुत्वा लक्ष्मणो राम चोदितः |<br>
आचचक्षे महात्मानम् रामम् दशरथात्मजम् || ४-४-५

राजा दशरथो नाम द्युतिमान् धर्म वत्सलः |<br>
चातुर् वर्ण्यम् स्व धर्मेण नित्यम् एव अभिपालयन् || ४-४-६

न द्वेष्टा विद्यते तस्य स तु द्वेष्टि न कंचन |<br>
स तु सर्वेषु भूतेषु पितामह इव अपरः || ४-४-७

अग्निष्टोमादिभिः यज्ञैः इष्टवान् आप्त दक्षिणैः |<br>
तस्य अयम् पूर्वजः पुत्रो रामो नाम जनैः श्रुतः || ४-४-८

शरण्यः सर्व भूतानाम् पितुः निर्देश पारगः |<br>
ज्येष्टो दशरथस्य अयम् पुत्राणाम् गुणवत्तरः || ४-४-९<br>
राज लक्षण संयुक्तः संयुक्तो राज्य सम्पदा ||<br>
राजात् भ्रष्टो मया वस्तुम् वने सार्धम् इह आगतः || ४-४-१०

भार्यया च महाभाग सीतया अनुगतो वशी |<br>
दिन क्षये महातेजाः प्रभ एव दिवाकरः || ४-४-११

अहम् अस्य अवरः भ्राता गुणैः दास्यम् उपागतः |<br>
कृतज्ञस्य बहुज्ञस्य लक्ष्मणो नाम नामतः || ४-४०-१२

सुखार्हस्य महार्हस्य सर्वभूत हितात्मनः |<br>
ऐश्वर्येण विहीनस्य वनवासे रतस्य च || ४-४-१३<br>
रक्षस अपहृता भार्या रहिते काम रूपिणा |<br>
तत् च न ज्ञायते रक्षः पत्नी येन अस्य वा हृता || ४-४-१४

दनुः नाम दितेः पुत्रः शापात् राक्षसताम् गतः |<br>
आख्यातः तेन सुग्रीवः समर्थो वानराधिपः || ४-४-१५<br>
स ज्ञास्यति महावीर्यः तव भार्या अपहारिणम् |<br>
एवम् उक्त्वा दनुः स्वर्गम् भ्राजमानो दिवम् गतः || ४-४-१६

एतत् ते सर्वम् आख्यातम् याथातथ्येन पृच्छतः |<br>
अहम् चैव च रामः च सुग्रीवम् शरणम् गतौ || ४-४-१७

एष दत्त्वा च वित्तानि प्राप्य च अनुत्तमम् यशः |<br>
लोकनाथः पुरा भूत्वा सुग्रीवम् नाथम् इच्छति || ४-४-१८

सीता यस्य स्नुषा च आसीत् शरण्यो धर्मवत्सलः |<br>
तस्य पुत्रः शरण्यस्य सुग्रीवम् शरणम् गतः || ४-४-१९

सर्व लोकस्य धर्मात्मा शरण्यः शरणम् पुरा |<br>
गुरुर् मे राघवः सोऽयम् सुग्रीवम् शरणम् गतः || ४-४-२०

यस्य प्रसादे सततम् प्रसीदेयुः इमाः प्रजाः |<br>
स रामः वानरेन्द्रस्य प्रसादम् अभिकाङ्क्षते || ४-४-२१

येन सर्व गुणोपेताः पृथिव्याम् सर्व पार्थिवाः |<br>
मानिताः सततम् राज्ञा सदा दशरथेन वै || ४-४-२२<br>
तस्य अयम् पूर्वजः पुत्रः त्रिषु लोकेषु विश्रुतः |<br>
सुग्रीवम् वानरेन्द्रम् तु रामः शरणम् आगतः || ४-४-२३

शोक अभिभूते रामे तु शोक आर्ते शरणम् गते |<br>
कर्तुम् अर्हति सुग्रीवः प्रसादम् सह यूथपैः || ४-४-२४

एवम् ब्रुवाणम् सौमित्रिम् करुणम् स अश्रु पातनम् |<br>
हनुमान् प्रति उवाच इदम् वाक्यम् वाक्य विशारदः || ४-४-२५

ईदृशा बुद्धि संपन्ना जितक्रोधा जितेइन्द्रियाः |<br>
द्रष्टव्या वानरेइन्द्रेण दिष्ट्या दर्शनम् आगताः || ४-४-२६

स हि राज्यात् च विभ्रष्टः कृत वैरः च वालिना |<br>
हृत दारो वने त्रस्तः भ्रात्रा विनिकृतः भृशम् || ४-४-२७

करिष्यति स साहाय्यम् युवयोः भास्करात्मजः |<br>
सुग्रीवः सह च अस्माभिः सीतायाः परिमार्गणे || ४-४-२८

इति एवम् उक्त्वा हनुमान् श्लक्ष्णम् मधुरया गिरा |<br>
बभाषे साधु गच्छामः सुग्रीवम् इति राघवम् || ४-४-२९

एवम् ब्रुवन्तम् धर्मात्मा हनूमन्तम् स लक्ष्मणः |<br>
प्रतिपूज्य यथा न्यायम् इदम् प्रोवाच राघवम् || ४-४-३०

कपिः कथयते हृष्टो यथा अयम् मारुतात्मजः |<br>
कृत्यवान् सोऽपि संप्राप्तः कृत कृत्योऽसि राघव || ४-४-३१

प्रसन्न मुख वर्णः च व्यक्तम् हृष्टः च भाषते |<br>
न अनृतम् वक्ष्यते वीरो हनूमान् मारुतात्मजः || ४-४-३२

ततः स सुमहाप्राज्ञः हनुमान् मारुतात्मजः |<br>
जगाम आदाय तौ वीरौ हरि राजाय राघवौ || ४-४-३३

भिक्षु रूपम् परित्यज्य वानरम् रूपम् आस्थितः |<br>
पृष्टम् आरोप्य तौ वीरौ जगाम कपिकुङ्जरः || ४-४-३४

स तु विपुल यशाः कपि प्रवीरः पवनसुतः कृत कृत्यवत् प्रहृष्टः |<br>
गिरि वरम् उरुविक्रमः प्रयातः स शुभमतिः सह राम लक्ष्मणाभ्याम् || ४-४-३५

इति वल्मीकि रामायणे आदि काव्ये अरण्य काण्डे चतुर्थः सर्गः
undefined
undefined
undefined

अथ अंगद वचः श्रुत्वा सर्वे ते वानर उत्तमाः |<br>
स्वम् स्वम् गतौ समुत्साहम् ऊचुः तत्र यथा क्रमम् || ४-६५-१<br>
गजो गवाक्षो गवयः शरभो गंधमादनः |<br>
मैन्दः च द्विविदः चैव सुषेणो जांबवान् तथा || ४-६५-२

आबभाषे गजः तत्र प्लवेयम् दश योजनम् |<br>
गवाक्षो योजनानि आह गमिष्यामि इति विंशतिम् || ४-६५-३

शरभो वानरः तत्र वानरान् तान् उवाच ह |<br>
त्रिंशत् गमिष्यामि योजनानाम् प्लवंगमाः || ४-६५-४<br>
ऋषरभो वानरः तत्र वानरान् तान् उवाच ह |<br>
चत्वारिंशत् गमिष्यामि योजनानाम् न संशयः || ४-६५-५<br>
वानरान् तु महातेजा अब्रवीत् गंधमादनः |<br>
योजनानाम् गमिष्यामि पंचाशत् तु न संशयः || ४-६५-६<br>
मैन्दः तु वानरः तत्र वानरान् तान् उवाच ह |<br>
योजनानाम् परम् षष्टिम् अहम् प्लवितुम् उत्सहे || ४-६५-७<br>
ततः तत्र महातेजा द्विविदः प्रत्यभाषत |<br>
गमिष्यामि न संदेहः सप्ततिम् योजनानि अहम् || ४-६५-८<br>
सुषेणः तु महातेजाः सत्त्ववान् कपि सत्तमः |<br>
अशीतिम् प्रतिजाने अहम् योजनानाम् पराक्रमे || ४-६५-९

तेषाम् कथयताम् तत्र सर्वान् तान् अनुमान्य च |<br>
ततो वृद्धतमः तेषाम् जांबवान् प्रत्यभाषत || ४-६५-१०

पूर्वम् अस्माकम् अपि आसीत् कश्चित् गति पराक्रमः |<br>
ते वयम् वयसः पारम् अनुप्राप्ताः स्म सांप्रतम् || ४-६५-११

किम् तु न एवम् गते शक्यम् इदम् कार्यम् उपेक्षितुम् |<br>
यद् अर्थम् कपि राजः च रामः च कृत निश्चयौ || ४-६५-१२

सांप्रतम् कालम् अस्माकम् या गतिः ताम् निबोधत |<br>
नवतिम् योजनानाम् तु गमिष्यामि न संशयः || ४-६५-१३

तान् च सर्वान् हरि श्रेष्ठान् जांबवान् इदम् अब्रवीत् |<br>
न खलु एतावत् एव आसीत् गमने मे पराक्रमः || ४-६५-१४

मया वैरोचने यज्ञे प्रभविष्णुः सनातनः |<br>
प्रदक्षिणी कृतः पूर्वम् क्रममाणः त्रिविक्रमः || ४-६५-१५

स इदानीम् अहम् वृद्धः प्लवने मन्दविक्रमः |<br>
यौवने च तदा आसीत् मे बलम् अप्रतिमम् परम् || ४-६५-१६

संप्रति एतावत् एव अद्य शक्यम् मे गमने स्वतः |<br>
न एतावता च संसिद्धिः कार्यस्य अस्य भविष्यति || ४-६५-१७

अथ उत्तरम् उदार अर्थम् अब्रवीत् अंगदः तदा |<br>
अनुमान्य महाप्राज्ञो जांबवंतम् महाकपिम् || ४-६५-१८

अहम् एतत् गमिष्यामि योजनानाम् शतम् महत् |<br>
निवर्तने तु मे शक्तिः स्यात् न वा इति न निश्चितम् || ४-६५-१९

तम् उवाच हरि श्रेष्ठो जांबवान् वाक्य कोविदः |<br>
ज्ञायते गमने शक्तिः तव हरि ऋक्ष सत्तम || ४-६५-२०

कामम् शत सहस्रम् वा न हि एष विधिः उच्यते |<br>
योजनानाम् भवान् शक्तो गन्तुम् प्रतिनिवर्तितुम् || ४-६५-२१

न हि प्रेषयिता तात स्वामी प्रेष्यः कथंचन |<br>
भवता अयम् जनः सर्वः प्रेष्यः प्लवग सत्तम || ४-६५-२२

भवान् कलत्रम् अस्माकम् स्वामि भावे व्यवस्थितः |<br>
स्वामी कलत्रम् सैन्यस्य गतिः एषा परंतप || ४-६५-२३

अपि वै एतस्य कार्यस्य भवान् मूलम् अरिम् दम |<br>
तस्मात् कलत्रवत् तात प्रतिपाल्यः सदा भवान् || ४-६५-२४

मूलम् अर्थस्य संरक्ष्यम् एष कार्यविदाम् नयः |<br>
मूले हि सति सिध्यन्ति गुणाः पुष्प फल उदयः || ४-६५-२५

तद् भवान् अस्य कार्यस्य साधनम् सत्य विक्रमः |<br>
बुद्धि विक्रम संपन्नो हेतुः अत्र परंतपः || ४-६५-२६

गुरुः च गुरु पुत्रः च त्वम् हि नः कपि सत्तम |<br>
भवन्तम् आश्रित्य वयम् समर्था हि अर्थ साधने || ४-६५-२७

उक्त वाक्यम् महाप्राज्ञम् जांबवंतम् महाकपिः |<br>
प्रत्युवाच उत्तरम् वाक्यम् वालि सूनुः अथ अंगदः || ४-६५-२८

यदि न अहम् गमिष्यामि न अन्यो वानर पुंगवः |<br>
पुनः खलु इदम् अस्माभिः कार्यम् प्रायोपवेशनम् || ४-६५-२९

न हि अकृत्वा हरि पतेः संदेशम् तस्य धीमतः |<br>
तत्र अपि गत्वा प्राणानाम् न पश्यामि परिरक्षणम् || ४-६५-३०

स हि प्रसादे च अत्यर्थम् कोपे च हरिः ईश्वरः |<br>
अतीत्य तस्य संदेशम् विनाशो गमने भवेत् || ४-६५-३१

तत् तथा हि अस्य कार्यस्य न भवति अन्यथा गतिः |<br>
तत् भवान् एव दृष्ट अर्थः संचिंतयितुम् अर्हति || ४-६५-३२

सः अंगदेन तदा वीरः प्रत्युक्तः प्लवगर्षभः |<br>
जांबवान् उत्तमम् वाक्यम् प्रोवाच इदम् ततो अंगदम् || ४-६५-३३

तस्य ते वीर कार्यस्य न किंचित् परिहास्यते |<br>
एष संचोदयामि एनम् यः कार्यम् साधयिष्यति || ४-६५-३४

ततः प्रतीतम् प्लवताम् वरिष्ठम्<br>
एकांतम् आश्रित्य सुखोपविष्टम् |<br>
संचोदयामास हरि प्रवीरो<br>
हरिप्रवीरम् हनुमंतम् एव || ४-६५-३५

इति वाल्मीकि रामायणे आदि काव्ये किष्किन्ध काण्डे पंच षष्टितमः सर्गः
undefined
undefined
undefined

पुनरेव अब्रवीत् प्रीतः राघवम् रघुनन्दनम् |<br>
अयम् आख्याति ते राम सेवकः मन्त्रि सत्तमः || ४-६-१<br>
हनुमान् यन् निमित्तम् त्वम् निर्जनम् वनम् आगतः |<br>
लक्ष्मणेन सह भ्रात्रा वसतः च वने तव ||४-६-२<br>
रक्षसा अपहृता भार्या मैथिली जनक आत्मजा |<br>
त्वया वियुक्ता रुदती लक्ष्मणेन च धीमता || ४-६-३

अन्तरम् प्रेप्सुना तेन हत्वा गृध्रम् जटायुषम् |<br>
भार्या वियोगजम् दुःखम् प्रापितः तेन रक्ष्सा || ४-६-४

भर्या वियोगजम् दुःखम् न चिरात् त्वम् विमोक्ष्यसे |<br>
अहम् ताम् आनयिष्यामि नष्टाम् वेदश्रुतीम् इव || ४-६-५

रसातले वा वर्तन्तीम् वर्तन्तीम् वा नभः तले |<br>
अहम् आनीय दास्यामि तव भार्याम् अरिन्दम || ४-६-६

इदम् तथ्यम् मम वचः त्वम् अवेहि च राघव |<br>
न शक्या सा जरयितुम् अपि सः इन्द्रैः सुर असुरैः || ४-६-७<br>
तव भार्या महाबाहो भक्ष्यम् विष कृतम् यथा |

त्यज शोकम् महाबाहो ताम् कान्ताम् आनयामि ते | ४-६-८<br>
अनुमानात् तु जानामि मैथिली सा न संशयः |<br>
ह्रियमाणा मया दृष्टा रक्षसा रौउद्र कर्मणा || ४-६-९<br>
क्रोशन्ती राम रामेति लक्ष्मणेति च विस्वरम् |<br>
स्फुरन्ती रावणस्य अन्के पन्नगेन्द्र वधूः यथा || ४-६-१०

आत्मना पञ्चमम् माम् हि दृष्ट्वा शैल तले स्थितम् |<br>
उत्तरीयम् तया त्यक्तम् शुभानि आभरणानि च || ४-६-११

तानि अस्माभिः गृहीतानि निहितानि च राघव |<br>
आनयिष्यामि अहम् तानि प्रत्यभिज्ञातुम् अर्हसि || ४-६-१२

तम् अब्रवीत् ततः रामः सुग्रीवम् प्रिय वादिनम् |<br>
आनयस्व सखे शीघ्रम् किम् अर्थम् प्रविलम्बसे || ४-६-१३

एवम् उक्तः तु सुग्रीवः शैलस्य गहनाम् गुहाम् |<br>
प्रविवेश ततः शीघ्रम् राघव प्रिय काम्यया || ४-६-१४

उत्तरीयम् गृहीत्वा तु स तानि आभरणानि च |<br>
इदम् पश्य इति रामाय दर्शयामास वानरः || ४-६-१५

ततो गृहीत्वा वासः तु शुभानि आभरणानि च |<br>
अभवत् बाष्प सम्रुद्धः नीहारेण इव चन्द्रमाः || ४-६-१६

सीता स्नेह प्रवृत्तेन स तु बाष्पेण दूषितः |<br>
हा प्रिये इति रुदन् धैर्यम् उत्सृज्य न्यपतत् क्षितौ || ४-६-१७

हृदि कृत्वा स बहुशः तम् अलंकारम् उत्तमम् |<br>
निशश्वास भृशम् सर्पः बिलस्थ इव रोषितः || ४-६-१८

अविच्छिन्न अश्रु वेगः तु सौमित्रिम् प्रेक्ष्य पार्श्वतः |<br>
परिदेवयितुम् दीनम् रामः सम् उपचक्रमे || ४-६-१९

पश्य लक्ष्मण वैदेह्या संत्यक्तम् ह्रियमाणया |<br>
उत्तरीयम् इदम् भूमौ शरीराद् भूषणानि च || ४-६-२०

शाद्वलिन्याम् ध्रुवम् भूम्याम् सीतया ह्रियमाणया |<br>
उत्सृष्टम् भूषणाम् इदम् तथा रूपम् हि दृश्यते || ४-६-२१

एवम् उक्तसः तु रामेण लक्ष्मणो वाक्यम् इदम् अब्रवीत् |<br>
न अहम् जानामि केयूरे न अहम् जानामि कुण्डले || ४-६-२२<br>
नूपुरे तु अभिजनामि नित्यम् पाद अभिवंदनात् |

ततः तु राघवो वाक्यम् सुग्रीवम् इदम् अब्रवीत् || ४-६-२३<br>
ब्रूहि सुग्रीव कम् देशम् ह्रियन्ती लक्षिता त्वया |<br>
रक्षसा रौद्ररूपेण मम प्राणप्रिया प्रिया || ४-६-२४

क्व वा वसति तत् रक्षज़ः महत् व्यसनदम् मम |<br>
यन् निमित्तम् अहम् सर्वान् नाशयिष्यामि राक्षसान् || ४-६-२५

हरता मैथिलीम् येन माम् च रोषयता ध्रुवम् |<br>
आत्मनो जीवित अन्ताय मृत्यु द्वारम् अपावृतम् || ४-६-२६

मम दयित तमा हृता वनात् रजनिचरेण विमथ्य येन सा |<br>
कथय मम रिपुम् तम् अद्य वै प्लवगपते यम सन्निधिम् नयामि || ४-६-२७

इति वाल्मीकि रामायणे आदि काव्ये किष्किन्ध काण्डे षष्टः सर्गः
undefined
undefined
undefined

ततः क्रोध समाविष्टम् सम्रब्धम् तम् उपागतम् |<br>
अहम् प्रसादयान् चक्रे भ्रातरम् हित काम्यया || ४-१०-१

दिष्ट्या असि कुशली प्राप्तो निहतः च त्वया रिपुः |<br>
अनाथस्य हि मे नाथः त्वम् एको अनाथ नन्दनः || ४-१०-२

इदम् बहु शलाकम् ते पूर्ण चन्द्रम् इव उदितम् |<br>
छत्रम् स वाल व्यजनम् प्रतीच्छस्व मया धृतम् || ४-१०-३

आर्तस्य अथ बिला द्वारि स्थितः संवत्सरम् नृप |<br>
दृष्ट्वा च शोणितम् द्वारि बिलात् च अपि समुत्थितम् || ४-१०-४<br>
शोक संविग्न हृदयो भृशम् व्याकुलित इन्द्रियः |<br>
अपिधाय बिल द्वारम् शैल शृङ्गेण तत् तदा || ४-१०-५<br>
तस्मात् देशात् अपाक्रम्य किष्किन्धाम् प्राविशम् पुनः |

विषादात् इह माम् दृष्ट्वा पौरैः मंत्रिभिर् एव च || ४-१०-६<br>
अभिषिक्तो न कामेन तन्मे क्षन्तुम् त्वम् अर्हसि |

त्वम् एव राजा मानार्हः सदा च अहम् यथा पुरा || ४-१०-७<br>
राजभावे नियोगः अयम् मम त्वत् विरहात् कृतः |<br>
स अमात्य पौर नगरम् स्थितम् निहत कण्टकम् || ४-१०-८

न्यास भूतम् इदम् राज्यम् तव निर्यातयामि अहम् |<br>
मा च रोषम् कृथाः सौम्य मम शत्रु निषूदन|| ४-१०-९

याचे त्वाम् शिरसा राजन् मया बद्धो अयम् अंजलिः |<br>
बलात् अस्मिन् समागम्य मंत्रिभिः पुर वासिभिः || ४-१०-१०<br>
राजभावे नियुक्तो अहम् शून्य देश जिगीषया |

स्निग्धम् एवम् ब्रुवाणम् माम् स विनिर्भर्त्स्य वानरः || ४-१०-११<br>
धिक् त्वाम् इति च माम् उक्त्वा बहु तत् तत् उवाच ह |

प्रकृतीः च समानीय मंत्रिणः चैव सम्मतान् || ४-१०-१२<br>
माम् आह सुहृदाम् मध्ये वाक्यम् परम गर्हितम् |

विदितम् वो मया रात्रौ मायावी स महाअसुरः || ४-१०-१३<br>
माम् समाह्वयत क्रुद्धो युद्ध कांक्षी तदा पुरा |

तस्य तद् भाषितम् श्रुत्वा निःसृतः अहम् नृपाअलयात् || ४-१०-१४<br>
अनुयातः च माम् तूर्णम् अयम् भ्राता सुदारुणः |

स तु दृष्ट्वा एव माम् रात्रौ स द्वितीयम् महाबलः || ४-१०-१५<br>
प्राद्रवत् भय संत्रस्तो वीक्ष्य आवाम् समुपागतौ |<br>
अभिद्रुतः तु वेगेन विवेश स महाबिलम् || ४-१०-१६

तम् प्रविष्टम् विदित्वा तु सुघोरम् सुमहद् बिलम् |<br>
अयम् उक्तो अथ मे भ्राता मया तु क्रूर दर्शनः || ४-१०-१७

अहत्वा न अस्ति मे शक्तिः प्रति गन्तुम् इतः पुरीम् |<br>
बिल द्वारि प्रतीक्ष त्वम् यावत् एनम् निहन्मि अहम् || ४-१०-१८

स्थितोऽयम् इति मत्वा अहम् प्रविष्टः तु दुरासदम् |<br>
तम् मे मार्गयतः तत्र गतः संवत्सरः तदा || ४-१०-१९

स तु दृष्टो मया शत्रुः अनिर्वेदात् भयाअवहः |<br>
निहतः च मया सद्यः सः सर्वैः सह बन्धुभिः || ४-१०-२०

तस्य आस्यात् तु प्रवृत्तेन रुधिरौघेण तद् बिलम् |<br>
पूर्णम् आसीत् दुराक्रामम् स्वनतः तस्य भूतले || ४-१०-२१

सूदयित्वा तु तम् शत्रुम् विक्रान्तम् तम् अहम् सुखम् |<br>
निष्क्रामम् न एव पश्यामि बिलस्य पिहितम् मुखम् || ४-१०-२२

विक्रोशमानस्य तु मे सुग्रीव इति पुनः पुनः |<br>
यतः प्रतिवचो नास्ति ततः अहम् भृश दुःखितः || ४-१०-२३

पाद प्रहारैः तु मया बहुभिः परिपातितम् |<br>
ततः अहम् तेन निष्क्रम्य पथा पुरम् उपागतः || ४-१०-२४

तत्र अनेन अस्मि सम्रुद्धः राज्यम् मृगयत आत्मनः |<br>
सुग्रीवेण नृशंसेन विस्मृत्य भ्रातृ सौहृदम् || ४-१०-२५

एवम् उक्त्वा तु माम् तत्र वस्त्रेण एकेन वानरः |<br>
तदा निर्वासयामास वाली विगत साध्वसः || ४-१०-२६

तेन अहम् अपविद्धः च हृत दारः च राघव |<br>
तत् भयात् च महीम् सर्वान् क्रान्तवान् स वन अर्णवाम् || ४-१०-२७

ऋश्यमूकम् गिरि वरम् भार्या हरण दुःखितः |<br>
प्रविष्टो अस्मि दुराधर्षम् वालिनः कारणान्तरे || ४-१०-२८

एतत् ते सर्वम् आख्यातम् वैर अनुकथनम् महत् |<br>
अनागसा मया प्राप्तम् व्यसनम् पश्य राघव || ४-१०-२९

वालिनः च भयात् तस्य सर्वलोक भयापह |<br>
कर्तुम् अर्हसि मे वीर प्रसादम् तस्य निग्रहात् || ४-१०-३०

एवम् उक्तः स तेजस्वी धर्मज्ञो धर्म संहितम् |<br>
वचनम् वक्तुम् आरेभे सुग्रीवम् प्रहसन् इव || ४-१०-३१

अमोघाः सूर्य संकाशा निशिता मे शरा इमे |<br>
तस्मिन् वालिनि दुर्वृत्ते पतिष्यन्ति रुष अन्विताः || ४-१०-३२

यावत् तम् न हि पश्येयम् तव भार्य अपहारिणम् |<br>
तावत् स जीवेत् पापात्मा वाली चारित्र दूषकः || ४-१०-३३

आत्म अनुमानात् पश्यामि मग्नः त्वाम् शोक सागरे |<br>
त्वाम् अहम् तारयिष्यामि बाढम् प्राप्स्यसि पुष्कलम् || ४-१०-३४

तस्य तत् वचनम् श्रुत्वा हर्ष पौरुष वर्धनम् |<br>
सुग्रीवः परम प्रीतः सु महत् वाक्यम् अब्रवीत् || ४-१०-३५

इति वाल्मीकि रामायणे आदि काव्ये किष्किन्ध काण्डे दशमः सर्गः
undefined
undefined
undefined

ततः ते ददृशुः घोरम् सागरम् वरुण आलयम् |<br>अपारम् अभिगर्जन्तम् घोरैः ऊर्मिभिः आकुलम् || ४-५३-१

मयस्य माया विहितम् गिरि दुर्गम् विचिन्वताम् |<br>तेषाम् मासो व्यतिक्रान्तो यो राज्ञा समयः कृतः || ४-५३-२

विन्ध्यस्य तु गिरेः पादे संप्रपुष्पित पादपे |<br>उपविश्य महात्मानः चिन्ताम् आपेदिरे तदा || ४-५३-३

ततः पुष्पातिभाराग्राँल्ल्ताशतसमावृतान् -यद्वा -<br>ततः पुष्प अतिभार अग्रान् लता शत समावृतान् |<br>द्रुमान् वासन्तिकान् 
दृष्ट्वा बभूवुः भय शन्किताः || ४-५३-४

ते वसंतम् अनुप्राप्तम् प्रतिवेद्य परस्परम् |<br>नष्ट संदेश काल अर्था निपेतुर् धरणी तले || ४-५३-५

ततः तान् कपि वृद्धान् च शिष्टान् चैव वनौकसः |<br>वाचा मधुरया अभाष्य यथावत् अनुमान्य च || ४-५३-६<br>स तु सिंह ऋषभ 
स्कंधः पीन आयत भुजः कपिः |<br>युवराजो महाप्राज्ञ अंगदो वाक्यम् अब्रवीत् || ४-५३-७

शासनात् कपि राजस्य वयम् सर्वे विनिर्गताः |<br>मासः पूर्णो बिलस्थानाम् हरयः किम् न बुध्यते || ४-५३-८

वयम् आश्वयुजे मासि काल संख्या व्यवस्थिताः |<br>प्रस्थिताः सो अपि च अतीतः किम् अतः कार्यम् उत्तरम् || ४-५३-९

भवन्त प्रत्ययम् प्राप्ता नीति मार्ग विशारदाः |<br>हितेषु अभिरता भर्त्तुः निसृष्टाः सर्व कर्मसु || ४-५३-१०

कर्मसु अप्रतिमाः सर्वे दिक्षु विश्रुत पौरुषाः |<br>माम् पुरस्कृत्य निर्याताः पिन्गाक्ष प्रतिचोदिताः || ४-५३-११

इदानीम् अकृत अर्थानाम् मर्तव्यम् न अत्र संशयः |<br>हरि राजस्य संदेशम् अकृत्वा कः सुखी भवेत् || ४-५३-१२

आस्मिन् अतीते काले तु सुग्रीवेण कृते स्वयम् |<br>प्रायोपवेशनम् युक्तम् सर्वेषाम् च वन ओकसाम् || ४-५३-१३

तीक्ष्णः प्रकृत्या सुग्रीवः स्वामि भावे व्यवस्थितः |<br>न क्षमिष्यति नः सर्वान् अपराध कृतो गतान् || ४-५३-१४

अप्रवृत्तौ च सीतायाः पापम् एव करिष्यति |<br>तस्मात् क्षमम् इह अद्य एव गंतुम् प्रायोपविशनम् || ४-५३-१५<br>त्यक्त्वा 
पुत्रन् च दारान् च धनानि च गृहाणि च |

ध्रुवम् नः हिंसते राजा सर्वान् प्रतिगतान् इतः || ४-५३-१६<br>वधेन अप्रतिरूपेण श्रेयान् मृत्युः इह एव नः |

न च अहम् यौवराज्येन सुग्रीवेण अभिषेचितः || ४-५३-१७<br>नरेन्द्रेण अभिषिक्तो अस्मि रामेण अक्लिष्ट कर्मणा |

स पूर्वम् बद्ध वैरो माम् राजा दृष्ट्वा व्यतिक्रमम् || ४-५३-१८<br>घातयिष्यति दण्डेन तीक्ष्णेन कृत निश्चयः |

किम् मे सुहृद्भिः व्यसनम् पश्यद्भिः जीवितांतरे |<br>इह एव प्रायम् आसिष्ये पुण्ये सागर रोधसि ||| ४-५३-१९

एतत् श्रुत्वा कुमारेण युव राजेन भाषितम् |<br>सर्वे ते वानर श्रेष्ठाः करुणम् वाक्यम् अब्रुवन् || ४-५३-२०

तीक्ष्णः प्रकृत्या सुग्रीवः प्रिया रक्तः च राघवः |<br>समीक्ष्य अकृत कार्यान् तु तस्मिन् च समये गते || ४-५३-२१<br>
अदृष्टायाम् च वैदेह्याम् दृष्ट्वा चैव समागतान् |<br>राघव प्रिय कामाय घातयिष्यति असंशयम् || ४-५३-२२

न क्षमम् च अपराद्धानाम् गमनम् स्वामि पार्श्वतः |<br>प्रधानबूताः च वयम् सुग्रीवस्य समागताः || ४-५३-२३

इह एव सीताम् अन्वीक्ष्य प्रवृत्तिम् उपलभ्य वा |<br>नः चेत् गच्छाम तम् वीरम् गमिष्यामो यम क्षयम् || ४-५३-२४

प्लवंगमानाम् तु भय अर्दितानाम्<br>श्रुत्वा वचः तार इदम् बभाषे |<br>अलम् विषादेन बिलम् प्रविश्य<br>वसाम सर्वे यदि 
रोचते वः || ४-५३-२५

इदम् हि माया विहितम् सुदुर्गमम्<br>प्रभूत वृक्ष उदक भोज्य पेयम् |<br>इह अस्ति नः न एव भयम् पुरंदरात्<br>न राघवात् 
वानर राजतो अपि वा || ४-५३-२६

श्रुत्वा अंगदस्य अपि वचो अनुकूलम्<br>ऊचुः च सर्वे हरयः प्रतीताः |<br>यथा न हन्येम तथा विधानम्<br>असक्तम् अद्य 
एव विधीयताम् नः || ४-५३-२७

इति वाल्मीकि रामायणे आदि काव्ये किष्किन्ध काण्डे त्रि पंचाशः सर्गः
undefined
undefined
undefined

ततः तत् अमृत आस्वादम् गृध्र राजेन भाषितम् |<br>
निशम्य मुदितो हृष्टाः ते वचः प्लवगर्षभाः || ४-५९-१

जांबवान् वानर श्रेष्ठः सह सर्वैः प्लवंगमैः |<br>
भू तलात् सहसा उत्थाय गृध्र राजानम् अब्रवीत् || ४-५९-२

क्व सीता केन वा दृष्टा को वा हरति मैथिलीम् |<br>
तत् आख्यातु भवान् सर्वम् गतिः भव वन ओकसाम् || ४-५९-३

को दाशरथि बाणानाम् वज्र वेग निपातिनाम् |<br>
स्वयम् लक्ष्मणम् मुक्तानाम् न चिंतयति विक्रमम् || ४-५९-४

स हरीन् प्रति संयुक्तान् सीता श्रुति समाहितान् |<br>
पुनः आश्वासयन् प्रीत इदम् वचनम् अब्रवीत् || ४-५९-५

श्रूयताम् इह वैदेह्या यथा मे हरणम् श्रुतम् |<br>
येन च अपि मम आख्यातम् यत्र च आयत लोचना || ४-५९-६

अहम् अस्मिन् गिरौ दुर्गे बहु योजनम् आयते |<br>
चिरात् निपतितो वृद्धः क्षीण प्राण पराक्रमः || ४-५९-७

तम् माम् एवम् गतम् पुत्रः सुपार्श्वो नाम नामतः |<br>
आहारेण यथा कालम् बिभर्ति पतताम् वरः || ४-५९-८

तीक्ष्ण कामाः तु गंधर्वाः तीक्ष्ण कोपा भुजंगमाः |<br>
मृगाणाम् तु भयम् तीक्ष्णम् ततः तीक्ष्ण क्षुधा वयम् || ४-५९-९

स कदाचित् क्षुधा आर्तस्य मम आहार कान्क्षिणः |<br>
गत सूर्यो अहनि प्राप्तो मम पुत्रो हि अनामिषः || ४-५९-१०

स मया आहार संरोधात् पीडितः प्रीति वर्धनः |<br>
अनुमान्य यथा तत्त्वम् इदम् वचनम् अब्रवीत् || ४-५९-११

अहम् तात यथा कालम् आमिष अर्थी खम् आप्लुतः |<br>
महेन्द्रस्य गिरेः द्वारम् आवृत्य च सुसमाश्रितः || ४-५९-१२

तत्र सत्त्व सहस्राणाम् सागर अन्तर चारिणाम् |<br>
पंथानम् एको अध्यवसम् संनिरोद्धुम् अवाङ् मुखः || ४-५९-१३

तत्र कश्चित् मया दृष्टः सूर्य उदय सम प्रभाम् |<br>
स्त्रियम् आदाय गच्छन् वै भिन्न अंजन चय उपमः || ४-५९-१४

सो अहम् अभ्यवहार अर्थम् तौ दृष्ट्वा कृत निश्चयः |<br>
तेन साम्ना विनीतेन पन्थानम् अनुयाचितः || ४-५९-१५

न हि साम उपपन्नानाम् प्रहर्ता विद्यते भुवि |<br>
नीचेषु अपि जनः कश्चित् किम् अङ्ग बत मत् विधः || ४-५९-१६

स यातः तेजसा व्योम संक्षिपन् इव वेगतः |<br>
अथ अहम् खे चरैः भूतैः अभिगम्य सभाजितः || ४-५९-१७

दिष्ट्या जीवति सीत इति हि अब्रुवन् माम् महर्षयः |<br>
कथंचित् स कलत्रः असौ गतः ते स्वस्ति असंशयम् || ४-५९-१८

एवम् उक्तः ततो अहम् तैः सिद्धैः परम शोभनैः |<br>
स च मे रावणो राजा रक्षसाम् प्रतिवेदितः || ४-५९-१९<br>
पश्यन् दाशरथेः भार्याम् रामस्य जनक आत्मजाम् |<br>
भ्रष्ट आभरण कौशेयाम् शोक वेग पराजिताम् || ४-५९-२०<br>
राम लक्ष्मणयोः नाम क्रोशन्तीम् मुक्त मूर्धजाम् |

एष काल अत्ययः तात इति वाक्यविदाम् वरः || ४-५९-२१<br>
एतत् अर्थम् समग्रम् मे सुपार्श्वः प्रत्यवेदयत् |

तत् श्रुत्वा अपि हि मे बुद्धिः न आसीत् काचित् पराक्रमे || ४-५९-२२<br>
अपक्षो हि कथम् पक्षी कर्म किंचित् समारभेत् |

यत् तु शक्यम् मया कर्तुम् वाक् बुद्धि गुण वर्तिना || ४-५९-२३<br>
श्रूयताम् तत्र वक्ष्यामि भवताम् पौरुष आश्रयम् |

वाक् मतिभ्याम् हि सार्वेषाम् करिष्यामि प्रियम् हि वः || ४-५९-२४<br>
यत् हि दाशरथेः कार्यम् मम तत् न अत्र संशयः |

तत् भवन्तो मति श्रेष्ठा बलवन्तो मनस्विनः || ४-५९-२५<br>
प्रहिताः कपि राजेन देवैः अपि दुरासदाः |

राम लक्ष्मण बाणाः च निशिताः कंक पत्रिणः || ४-५९-२६<br>
त्रयाणाम् अपि लोकानाम् पर्याप्ताः त्राण निग्रहे |

कामम् खलु दशग्रीवः तेजो बल समन्वितः |<br>
भवताम् तु समर्थानाम् न किंचित् अपि दुष्करम् || ४-५९-२७

तत् अलम् काल संगेन क्रियताम् बुद्धि निश्चयः |<br>
न हि कर्मसु सज्जन्ते बुद्धिमन्तो भवत् विधाः || ४-५९-२८

इति वाल्मीकि रामायणे आदि काव्ये किष्किन्ध काण्डे एको न षष्टितमः सर्गः
undefined
undefined
undefined

वचो विज्ञाय हनुमान् सुग्रीवस्य महात्मनः |<br>पर्वतात् ऋष्यमूकात् तु पुप्लुवे यत्र राघवौ || ४-३-१

कपि रूपम् परित्यज्य हनुमान् मारुतात्मजः |<br>भिक्षु रूपम् ततो भेजे शठबुद्धितया कपिः || ४-३-२

ततः च हनुमान् वाचा श्लक्ष्णया सुमनोज्ञया |<br>विनीतवत् उपागम्य राघवौ प्रणिपत्य च || ४-३-३<br>अबभाषे 
च तौ वीरौ यथावत् प्रशशंस च |

संपूज्य विधिवद् वीरौ हनुमान् वानरोत्तमः || ४-३-४<br>उवाच कामतो वाक्यम् मृदु सत्य पराक्रमौ |

राजर्षि देव प्रतिमौ तापसौ संशित व्रतौ || ४-३-५<br>देशम् कथम् इमम् प्राप्तौ भवन्तौ वर वर्णिनौ |<br>त्रासयन्तौ 
मृग गणान् अन्याम् च वन चारिणः || ४-३-६

पम्पा तीर रुहान् वृक्षान् वीक्षमाणौ समंततः |<br>इमाम् नदीम् शुभ जलाम् शोभयन्तौ तरस्विनौ || ४-३-७<br>
धैर्यवन्तौ सुवर्णाभौ कौ युवाम् चीर वाससौ |<br>निःश्वसन्तौ वर भुजौ पीडयन्तौ इमाः प्रजाः || ४-३-८

सिंह विप्रेक्षितौ वीरौ महाबल पराक्रमौ |<br>शक्र चाप निभे चापे गृहीत्वा शत्रु नाशनौ || ४-३-९<br>श्रीमन्तौ 
रूप संपन्नौ वृषभ श्रेष्ठ विक्रमौ |<br>हस्ति हस्त उपम भुजौ द्युतिमन्तौ नरर्षभौ || ४-३- १०

प्रभया पर्वत इन्द्रः असौ युवयोः अवभासितः |<br>राज्य अर्हौ अमर प्रख्यौ कथम् देशम् इह आगतौ || ४-३-११

पद्म पत्र ईक्षणौ वीरौ जटा मण्डल धारिणौ |<br>अन्योन्य सदृशौ वीरौ देव लोकात् इह आगतौ || ४-३-१२<br>यदृच्छयेव 
संप्राप्तौ चन्द्र सूर्यौ वसुंधराम् |<br>विशाल वक्षसौ वीरौ मानुषौ देव रूपिणौ || ४-३-१३<br>सिंह स्कन्धौ 
महा उत्साहौ समदौ इव गोवृषौ |

आयताः च सुवृत्ताः च बाहवः परिघोपमाः || ४-३-१४<br>सर्व भूषण भूषार्हाः किम् अर्थम् न विभूषिताः |

उभौ योग्यौ अहम् मन्ये रक्षितुम् पृथिवीम् इमाम् || ४-३-१५<br>स सागर वनाम् कृत्स्नाम् विन्ध्य मेरु विभूषिताम् 
|

इमे च धनुषी चित्रे श्लक्ष्णे चित्र अनुलेपने || ४-३-१६<br>प्रकाशेते यथा इन्द्रस्य वज्रे हेम विभूषिते 
|

संपूर्णाः च शितैः बाणैः तूणाः च शुभ दर्शनाः || ४-३-१७<br>जीवित अन्तकरैः घोरैः ज्वलद्भिः इव पन्नगैः |

महा प्रमाणौ विपुलौ तप्त हाटक भूषणौ || ४-३-१८<br>खड्गौ एतौ विराजेते निर्मुक्त भुजगौ इव |

एवम् माम् परिभाषन्तम् कस्माद् वै न अभि भाषतः || ४-३-१९<br>सुग्रीवो नाम धर्मात्मा कश्चित् वानर पुंगवः 
|<br>वीरो विनिकृतो भ्रात्रा जगत् भ्रमति दुःखितः || ४-३-२०

प्राप्तः अहम् प्रेषितः तेन सुग्रीवेण महात्मना |<br>राज्ञा वानर मुख्यानाम् हनुमान् नाम वानरः || ४-३-२१

युवाभ्याम् स हि धर्मात्मा सुग्रीवः सख्यम् इच्छति |<br>तस्य माम् सचिवम् वित्तम् वानरम् पवनात्मजम् || 
४-३-२२<br>भिक्षु रूप प्रति च्छन्नम् सुग्रीव प्रिय कारणात् |<br>ऋश्यमूकात् इह प्राप्तम् कामगम् कामचारिणम् 
|| ४-३-२३

एवम् उक्त्वा तु हनुमाम् तौ वीरौ राम लक्ष्मणौ |<br>वाक्यज्ञो वाक्य कुशलः पुनः न उवाच किंचन || ४-३-२४

एतत् श्रुत्वा वचः तस्य रामो लक्ष्मणम् अब्रवीत् |<br>प्रहृष्ट वदनः श्रीमान् भ्रातरम् पार्श्वतः स्थितम् 
|| ४-३-२५

सचिवो अयम् कपीन्द्रस्य सुग्रीवस्य महात्मनः |<br>तम् एव काङ्क्षमाणस्य मम अन्तिकम् इह आगतः || ४-३-२६

तम् अभ्यभाष सौमित्रे सुग्रीव सचिवम् कपिम् |<br>वाक्यज्ञम् मधुरैः वाक्यैः स्नेह युक्तम् अरिन्दम || ४-३-२७

न अन् ऋग्वेद विनीतस्य न अ\-\-यजुर्वेद धारिणः |<br>न अ\-\-साम वेद विदुषः शक्यम् एवम् विभाषितुम् || ४-३-२८

नूनम् व्यकरणम् कृत्स्नम् अनेन बहुधा श्रुतम् |<br>बहु व्याहरता अनेन न किंचित् अप शब्दितम् || ४-३-२९

न मुखे नेत्रयोः च अपि ललाटे च भ्रुवोः तथा |<br>अन्येषु अपि च सर्वेषु दोषः संविदितः क्वचित् || ४-३-३०

अविस्तरम् असंदिग्धम् अविलम्बितम् अव्यथम् |<br>उरःस्थम् कण्ठगम् वाक्यम् वर्तते मध्यमे स्वरम् || ४-३-३१

संस्कार क्रम संपन्नाम् अद्भुताम् अविलम्बिताम् |<br>उच्चारयति कल्याणीम् वाचम् हृदय हर्षिणीम् || ४-३-३२

अनया चित्रया वाचा त्रिस्थान व्यंजनस्थयाः |<br>कस्य न आराध्यते चित्तम् उद्यत् असे अरेः अपि || ४-३-३३

एवम् विधो यस्य दूतो न भवेत् पार्थिवस्य तु |<br>सिद्ध्यन्ति हि कथम् तस्य कार्याणाम् गतयोऽनघ || ४-३-३४

एवम् गुण गणैर् युक्ता यस्य स्युः कार्य साधकाः |<br>तस्य सिद्ध्यन्ति सर्वेऽर्था दूत वाक्य प्रचोदिताः 
|| ४-३-३५

एवम् उक्तः तु सौमित्रिः सुग्रीव सचिवम् कपिम् |<br>अभ्यभाषत वाक्यज्ञो वाक्यज्ञम् पवनात्मजम् || ४-३-३६

विदिता नौ गुणा विद्वन् सुग्रीवस्य महात्मनः |<br>तम् एव च अवाम् मार्गावः सुग्रीवम् प्लवगेश्वरम् || ४-३-३७

यथा ब्रवीषि हनुमान् सुग्रीव वचनाद् इह |<br>तत् तथा हि करिष्यावो वचनात् तव सत्तम || ४-३-३८

तत् तस्य वाक्यम् निपुणम् निशम्य<br>प्रहृष्ट रूपः पवनात्मजः कपिः |<br>मनः समाधाय जय उपपत्तौ<br>सख्यम् 
तदा कर्तुम् इयेष ताभ्याम् || ४-३-३९

इति वाल्मीकि रामायणे आदि काव्ये किष्किन्ध काण्डे तृतियः सर्गः
undefined
undefined
undefined

इति ब्रुवाणम् सुग्रीवम् रामो धर्मभृताम् वरः |<br>बाहुभ्याम् संपरिष्वज्य प्रत्युवाच कृतांजलिम् || ३-३९-१

यत् इन्द्रो वर्षते वर्षम् न तत् चित्रम् भविष्यति |<br>आदित्यो असौ सहस्रांशुः कुर्यात् वितिमिरम् नभः || ३-३९-२<br>
चन्द्रमा रजनीम् कुर्यात् प्रभया सौम्य निर्मलाम् |<br>त्वत् विधो वा अपि मित्राणाम् प्रीतिम् कुर्यात् परंतप || ३-३९-३

एवम् त्वयि तत् न चित्रम् भवेत् यत् सौम्य शोभनम् |<br>जानामि अहम् त्वाम् सुग्रीव सततम् प्रिय वादिनम् || ३-३९-४

त्वत् स नाथः सखे संख्ये जेता अस्मि सकलान् अरीन् |<br>त्वम् एव मे सुहृत् मित्रम् साहाय्यम् कर्तुम् अर्हसि || ३-३९-५

जहार आत्म विनाशाय वैदेहीम् राक्षस अधमः |<br>वंचयित्वा तु पौलोमीम् अनुह्लादो यथा शचीम् || ३-३९-६

न चिरात् तम् हनिष्यामि रावणम् निशितैः शरैः |<br>पौलोम्याः पितरम् दृप्तम् शत क्रतुः इव अरिहा || ३-३९-७

एतस्मिन् अन्तरे च एव रजः समभिवर्तत |<br>उष्णाम् तीव्राम् सहस्रांशोः छादयत् गगने प्रभाम् || ३-३९-८

दिशः पर्याकुलाः च आसन् तमसा तेन दूषिताः |<br>चचाल च मही सर्वा स शैल वन कानना || ३-३९-९

ततो नगेन्द्र संकाशैः तीक्ष्ण दन्ष्ट्रैः महाबलैः |<br>कृत्स्ना संछादिता भूमिः असंख्येयैः प्लवंगमैः || ३-३९-१०<br>
निमेष अंतर मात्रेण ततः तैः हरि यूथपैः |<br>कोटी शत परीवारैः कामरूपिभिः आवृता || ३-३९-११<br>नादेयैः पार्वतेयैः 
च सामुद्रैः च महाबलैः |<br>हरिभिः मेघ निर्ह्रादैः अन्यैः च वन वासिभिः || ३-३९-१२<br>तरुण आदित्य वर्णैः च शशि गौरैः 
च वानरैः |<br>पद्म केसर वर्णैः च श्वेतैः मेरु कृत आलयैः || ३-३९-१३

कोटी सहस्रैः दशभिः श्रीमान् परिवृतः तदा |<br>वीरः शतबलिः नाम वानरः प्रत्यदृश्यत || ३-३९-१४

ततः कांचन शैल आभः ताराया वीर्यवान् पिता |<br>अनेकैः बहु साहस्रैः कोटिभिः प्रत्यदृश्यत || ३-३९-१५

तथा अपरेण कोटीनाम् साहस्रेण समन्वितः |<br>पिता रुमयाः संप्राप्तः सुग्रीव श्वशुरो विभुः || ३-३९-१६

पद्म केसर संकाशः तरुण अर्क निभ आननः |<br>बुद्धिमान् वानर श्रेष्ठः सर्व वानर सत्तमः || ३-३९-१७<br>अनीकैः बहु साहस्रैः 
वानराणाम् समन्वितः |<br>पिता हनुमतः श्रीमान् केसरी प्रत्यदृश्यत || ३-३९-१८

गो लांगूल महाराजो गवाक्षो भीम विक्रमः |<br>वृतः कोटि सहस्रेण वानराणाम् अदृश्यत || ३-३९-१९

ऋक्षाणाम् भीम वेगानाम् धूम्रः शत्रु निबर्हणः |<br>वृतः कोटि सहस्राभ्याम् द्वाभ्याम् समभिवर्तत || ३-३९-२०

महा अचल निभैः घोरैः पनसो नाम यूथपः |<br>आजगाम महावीर्यः तिसृभिः कोटिभिः वृतः || ३-३९-२१

नील अंजन चय आकारो नीलो नाम अथ यूथपः |<br>अदृश्यत महाकायः कोटिभिः दशभिः वृतः || ३-३९-२२

ततः कांचन आभो गवयो नाम यूथपः |<br>आजगाम महावीर्यः कोटिभिः पंचभिः वृतः || ३-३९-२३

दरीमुखः च बलवान् यूथपो अभ्याययौ तदा |<br>वृतः कोटि सहस्रेण सुग्रीवम् समुपस्थितः || ३-३९-२४

मैन्दः च द्विविदः च उभौ अश्वि पुत्रौ महाबलौ |<br>कोटि कोटि सहस्रेण वानराणाम् अदृश्यताम् || ३-३९-२५

गजः च बलवान् वीरः त्रिसृभिः कोटिभिः वृतः |<br>आजगाम महातेजाः सुग्रीवस्य समीपतः || ३-३९-२६

ऋक्ष राजो महातेजा जांबवान् नाम नामतः |<br>कोटिभिः दशभिः व्याप्तः सुग्रीवस्य वशे स्थितः || ३-३९-२७

रुमणो नाम तेजस्वी विक्रान्तैः वानरैः वृतः |<br>आगतो बलवान् तूर्णम् कोटि शत समावृतः || ३-३९-२८

ततः कोटि सहस्राणाम् सहस्रेण शतेन च |<br>पृष्ठतो अनुगतः प्राप्तो हरिभिः गंधमादनः || ३-३९-२९

ततः पद्म सहस्रेण वृतः शन्कु शतेन च |<br>युव राजो अंगदः प्राप्तः पितृ तुल्य पराक्रमः || ३-३९-३०

ततः तारा द्युतिः तारो हरिः भीम पराक्रमः |<br>पंचभिः हरि कोटीभिः दूरतः प्रत्यदृश्यत || ३-३९-३१

इन्द्रजानुः कपिः वीरो यूथपः प्रत्यदृश्यत |<br>एकादशानाम् कोटीनाम् ईश्वरः तैः च सम्वृतः || ३-३९-३२

ततो रंभः तु अनुप्राप्तः तरुण आदित्य संनिभः |<br>आयुतेन वृतः चैव सहस्रेण शतेन च || ३-३९-३३

ततो यूथ पतिः वीरो दुर्मुखो नाम वानरः |<br>प्रत्यदृश्यत कोटिभ्याम् द्वाभ्याम् परिवृतो बली || ३-३९-३४

कैलास शिखर आकारैः वानरैः भीम विक्रमैः |<br>वृतः कोटि सहस्रेण हनुमान् प्रत्यदृश्यत || ३-३९-३५

नलः च अपि महावीर्यः संवृतो द्रुम वासिभिः |<br>कोटी शतेन संप्राप्तः सहस्रेण शतेन च || ३-३९-३६

ततो दधिमुखः श्रीमान् कोटिभिः दशभिः वृतः |<br>संप्राप्तो अभिनदन् तस्य सुग्रीवस्य महात्मनः || ३-३९-३७

शरभः कुमुदो वह्निः वानरो रंहः एव च |<br>एते च अन्ये च बहवो वानराः काम रूपिणः || ३-३९-३८<br>आवृत्य पृथिवीम् सर्वाम् 
पर्वतान् च वनानि च |<br>यूथपाः समनुप्राप्ता एषाम् संख्या न विद्यते || ३-३९-३९

आगताः च निविष्टाः च पृथिव्याम् सर्व वानराः |<br>आप्लवंतः प्लवंतः च गर्जंतः च प्लवंगमाः |<br>अभ्यवर्तन्त सुग्रीवम् 
सूर्यम् अभ्र गणा इव || ३-३९-४०

कुर्वाणा बहु शब्दान् च प्रकृष्टा बलशालिनः |<br>शिरोभिः वानरेन्द्राय सुग्रीवाय न्यवेदयन् || ३-३९-४१

अपरे वानर श्रेष्ठाः संगम्य च यथा उचितम् |<br>सुग्रीवेण समागम्य स्थिताः प्रांजलयः तदा || ३-३९-४२

सुग्रीवः त्वरितो रामे सर्वान् तान् वानरर्षभान् |<br>निवेदयित्वा धर्मज्ञः स्थितः प्रान्जलिः अब्रवीत् || ३-३९-४३

यथा सुखम् पर्वत निर्झरेषु<br>वनेषु सर्वेषु च वानरेन्द्राः |<br>निवेशयित्वा विधिवत् बलानि<br>बलम् बलज्ञः प्रतिपत्तुम् 
ईष्टे || ३-३९-४४

इति वाल्मीकि रामायणे आदि काव्ये किष्किन्ध काण्डे एकोन चत्वारिंशः सर्गः
undefined
undefined
undefined

परितुष्टः तु सुग्रीवः तेन वाक्येन हर्षितः |<br>
लक्ष्मणस्य अग्रजम् शूरम् इदम् वचनम् अब्रवीत् || ४-८-१

सर्वथा अहम् अनुग्राह्यो देवतानाम् न संशयः |<br>
उपपन्नः गुण उपेतः सखा यस्य भवान् मम || ४-८-२

शक्यम् खलु भवेत् राम सहायेन त्वया अनघ |<br>
सुर राज्यम् अपि प्राप्तुम् स्व राज्यम् किमुत प्रभो || ४-८-३

सोऽहम् सभाज्यो बन्धूनाम् सुहृदाम् चैव राघव |<br>
यस्य अग्नि साक्षिकम् मित्रम् लब्धम् राघव वंशजम् || ४-८-४

अहम् अपि अनुरूपः ते वयस्यो ज्ञास्यसे शनैः |<br>
न तु वक्तुम् समर्थोऽहम् त्वयि आत्मगतान् गुणान् || ४-८-५

महात्मनाम् तु भूयिष्ठम् त्वत् विधानाम् कृत आत्मनाम् |<br>
निश्चला भवति प्रीतिः धैर्यम् आत्मवताम् वर || ४-८-६

रजतम् वा सुवर्णम् वा शुभानि आभरणानि च |<br>
अविभक्तानि साधूनाम् अवगच्छन्ति साधवः || ४-८-७

आढ्यो वा अपि दरिद्रो वा दुःखितः सुखितोऽपि वा |<br>
निर्दोषः च सदोषः च वयस्यः परमा गतिः || ४-८-८

धन त्यागः सुख त्यागो देश त्यागोऽपि वा अनघः |<br>
वयस्यार्थे प्रवर्तन्ते स्नेहम् दृष्ट्वा तथा विधम् || ४-८-९

तत् तथा इति अब्रवीत् रामः सुग्रीवम् प्रिय दर्शनम् |<br>
लक्ष्मणस्य अग्रतः लक्ष्म्या वासवस्य इव धीमतः || ४-८-१०

ततो रामम् स्थितम् दृष्ट्वा लक्ष्मणम् च महाबलम् |<br>
सुग्रीवः सर्वतः चक्षुः वने लोलम् अपातयत् || ४-८-११

स ददर्श ततः सालम् अविदूरे हरीश्वरः |<br>
सुपुष्पम् ईषत् पत्र आढ्यम् भ्रमरैः उपशोभितम् || ४-८-१२

तस्य एकाम् पर्ण बहुलाम् शाखाम् भंक्त्वा सुशोभिताम् |<br>
रामस्य आस्तीर्य सुग्रीवो निषसाद स राघवः || ४-८-१३

तौ आसीनौ ततः दृष्ट्वा हनूमान् अपि लक्ष्मणम् |<br>
साल शाखाम् समुत्पाट्य विनीतम् उपवेशयत् || ४-८-१४

सुख उपविष्टम् रामम् तु प्रसन्नम् उदधिम् यथा |<br>
साल पुष्पाव संकीर्णे तस्मिन् गिरिवर उत्तमे || ४-८-१५<br>
ततः प्रहृष्टः सुग्रीवः श्लक्ष्णया शुभया गिरा |<br>
उवाच प्रणयाद् रामम् हर्ष व्याकुलित अक्षरम् || ४-८-१६

अहम् विनिकृतो भ्रात्रा चरामि एष भयार्दितः |<br>
ऋष्यमूकम् गिरि वरम् हृत भार्यः सुदुःखितः || ४-८-१७

सोऽहम् त्रस्तः भये मग्नः वने संब्रान्त चेतनः |<br>
वालिना निकृतः भ्रात्रा कृत वैरः च राघव || ४-८-१८

वालिनः मे भय आर्तस्य सर्वलोक अभयंकर |<br>
मम अपि त्वम् अनाथस्य प्रसादम् कर्तुम् अर्हसि || ४-८-१९

एवम् उक्तः तु तेजस्वी धर्मज्ञो धर्म वत्सलः |<br>
प्रत्युवाच स काकुत्स्थः सुग्रीवम् प्रहसन् इव || ४-८-२०

उपकार फलम् मित्रम् अपकारो अरि लक्षणम् |<br>
अद्य एव तम् वधिष्यामि तव भार्या अपहारिणम् || ४-८-२१

इमे हि मे महाभाग पत्रिणः तिग्म तेजसः |<br>
कार्तिकेय वन उद्भूताः शरा हेम विभूषिताः || ४-८-२२<br>
कन्क पत्र परिच्छन्ना महेन्द्र अशनि सन्निभाः |<br>
सुपर्वाणः सुतीक्ष्ण अग्रा सरोषा भुजगा इव || ४-८-२३

वालि सज्ञम् अमित्रम् ते भ्रातरम् कृत किल्बिषम् |<br>
शरैः विनिहतम् पश्य विकीर्णम् इव पर्वतम् || ४-८-२४

राघवस्य वचः श्रुत्वा सुग्रीवो वाहिनी पतिः |<br>
प्रहर्षम् अतुलम् लेभे साधु साध्विति च अब्रवीत् || ४-८-२५

राम शोक अभिभूतो अहम् शोक आर्तानाम् भवान् गतिः |<br>
वयस्य इति कृत्वा हि त्वयि अहम् परिदेवये || ४-८-२६

त्वम् हि पाणि प्रदानेन वयस्यो मे अग्नि साक्षिकम् |<br>
कृतः प्राणैः बहुमतः सत्येन च शपामि अहम् || ४-८-२७

वयस्य इति कृत्वा च विस्रब्धः प्रवदामि अहम् |<br>
दुःखम् अन्तर्गतम् तन् मे मनो हरति नित्यशः || ४-८-२८

एतावत् उक्त्वा वचनम् बाष्प दूषित लोचनः |<br>
बाष्प दूषितया वाचा न उच्चैः श्क्नोति भाषितुम् || ४-८-२९

बाष्प वेगम् तु सहसा नदी वेगम् इव आगतम् |<br>
धारयामास धैर्येण सुग्रीवः राम संनिधौ || ४-८-३०

स निगृह्य तु तम् बाष्पम् प्रमृज्य नयने शुभे |<br>
विनिःश्वस्य च तेजस्वी राघवम् पुनरूचिवान् || ४-८-३१

पुरा अहम् वलिना राम राज्यात् स्वात् अवरोपितः |<br>
परुषाणि च संश्राव्य निर्धूतो अस्मि बलीयसा || ४-८-३२

हृता भार्या च मे तेन प्राणेभ्यो अपि गरीयसी |<br>
सुहृदः च मदीया ये संयता बन्धनेषु ते || ४-८-३३

यत्नवान् च स दुष्टात्मा मद् विनाशाय राघव |<br>
बहुशः तत् प्रयुक्ताः च वानरा निहता मया || ४-८-३४

शंकया एतया अहम् च दृष्ट्वा त्वाम् अपि राघव |<br>
न उपसर्पामि अहम् भीतो भये सर्वे हि बिभ्यति || ४-८-३५

केवलम् हि सहाया मे हनुमत् प्रमुखास्त्विमे |<br>
अतः अहम् धारयामि अद्य प्राणान् कृच्छ्र गतः अपि सन् || ४-८-३६

एते हि कपयः स्निग्धा माम् रक्षन्ति समन्ततः |<br>
सह गच्छन्ति गन्तव्ये नित्यम् तिष्ठन्ति च स्थिते || ४-८-३७

संक्षेपः ते एष मे राम किम् उक्त्वा विस्तरम् हि ते |<br>
स मे ज्येष्ठो रिपुः भ्राता वाली विश्रुत पौरुषः || ३-८-३८

तद् विनाशे अपि मे दुःखम् प्रमृष्टम् स्यात् अनन्तरम् |<br>
सुखम् मे जीवितम् चैव तद् विनाश निबन्धनम् || ३-८-३९

एष मे राम शोकान्तः शोक आर्तेन निवेदितः |<br>
दुःखितः सुखितः वा अपि सख्युः नित्यम् सखा गतिः || ३-८-४०

श्रुत्वा एतत् च वचः रामः सुग्रीवम् इदम् अब्रवीत् |<br>
किम् निमित्तम् अभूत् वैरम् श्रोतुम् इच्छामि तत्त्वतः || ३-८-४१

सुखम् हि कारणम् श्रुत्वा वैरस्य तव वानर |<br>
आनन्तर्यद् विधास्यामि संप्रधार्य बलाबलम् || ३-८-४२

बलवान् हि मम अमर्षः श्रुत्वा त्वाम् अवमानितम् |<br>
वर्धते हृदय उत्कम्पी प्रावृड् वेग इव अंभसः || ३-८-४३

हृष्टः कथय विस्रब्धो यावत् आरोप्यते धनुः |<br>
सृष्टः च हि मया बाणो निरस्तः च रिपुः तव || ३-८-४४

एवम् उक्तः तु सुग्रीवः काकुत्स्थेन महात्मना |<br>
प्रहर्षम् अतुलम् लेभे चतुर्भिः सह वानरैः|| ३-८-४५

ततः प्रहृ^इष्ट वदनः सुग्रीवः लक्ष्मणाग्रजे |<br>
वैरस्य कारणम् तत्त्वम् आख्यातुम् उपचक्रमे || ३-८-४६

इति वाल्मीकि रामायणे आदि काव्ये किष्किन्ध काण्डे अष्टमः सर्गः
undefined
undefined
undefined

ततः शोक अभिसंतप्तम् सुग्रीवम् क्लिन्न वासनम् |<br>शाखा मृग महामात्राः परिवार्य उपतस्थिरे || ४-२६-१

अभिगम्य महाबाहुम् रामम् अक्लिष्ट कारिणम् |<br>स्थिताः प्रांजलयः सर्वे पितामहम् इव ऋषयः || ४-२६-२

ततः कांचन शैल आभः तरुण अर्क निभ आननः |<br>अब्रवीत् प्रांजलिर् वाक्यम् हनुमान् मारुत आत्मजः || ४-२६-३

भवत् प्रसादात् काकुत्स्थ पितृ पैतामहम् महत् |<br>वानराणाम् सुदंष्ट्राणाम् संपन्न बलशालिनाम् || ४-२६-४<br>महात्मानाम् 
सुदुष्प्रापम् प्राप्तम् राज्यम् इदम् प्रभो |

भवता समनुज्ञातः प्रविश्य नगरम् शुभम् || ४-२६-५<br>संविधास्यति कार्याणि सर्वाणि ससुहृत् गणः|<br>स्नातो अयम् विविधैर् 
गन्धैर् औषधैः च यथा विधि || ४-२६-६

अर्चयिष्यति माल्यैः च रत्नैः च त्वाम् विशेषतः |<br>इमाम् गिरि गुहाम् रम्याम् अभिगन्तुम् त्वम् अर्हसि || ४-२६-७<br>
कुरुष्व स्वामि संबन्धम् वानरान् संप्रहर्षयन् |

एवम् उक्तो हनुमता राघवः पर वीरहा || ४-२६-८<br>प्रत्युवाच हनूमन्तम् बुद्धिमान् वाक्य कोविदः |

चतुर्दश समाः सौम्य ग्रामम् वा यदि वा पुरम् || ४-२६-९<br>न प्रवेक्ष्यामि हनुमन् पितुर् निर्देश पालकः |

सुसमृद्धाम् गुहाम् दिव्याम् सुग्रीवो वानरर्षभः || ४-२६-१०<br>प्रविष्टो विधिवत् वीरः क्षिप्रम् राज्ये अभिषिच्यताम् 
|

एवम् उक्त्वा हनूमन्तम् रामः सुग्रीवम् अब्रवीत् || ४-२६-११<br>वृत्तज्ञो वृत्त संपन्नम् उदार बल विक्रमम् |

इमम् अपि अंगदम् वीरम् यौवराज्ये अभिषेचय || ४-२६-१२<br>ज्येष्ठस्य हि सुतो ज्येष्ठः सदृशो विक्रमेण च |<br>अंगदो 
अयम् अदीनात्मा यौवराज्यस्य भाजनम् || ४-२६-१३

पूर्वो अयम् वार्षिको मासः श्रावणः सलिल आगमः |<br>प्रवृत्ताः सौम्य चत्वारो मासा वार्षिक संज्ञिताः || ४-२६-१४

न अयम् उद्योग समयः प्रविश त्वम् पुरीम् शुभाम् |<br>अस्मिन् वत्स्यामि अहम् सौम्य पर्वते सह लक्ष्मणः || ४-२६-१५

इयम् गिरि गुहा रम्या विशाला युक्त मारुता |<br>प्रभूत सलिला सौम्य प्रभूत कमल उत्पला || ४-२६-१६

कार्तिके समनुप्राप्ते त्वम् रावण वधे यत |<br>एष नः समयः सौम्य प्रविश त्वम् स्वम् आलयम् || ४-२६-१७<br>अभिषिंचस्व 
राज्ये च सुहृदः संप्रहर्षय |

इति राम अभ्यनुज्ञातः सुग्रीवो वानरर्षभः || ४-२६-१८<br>प्रविवेश पुरीम् रम्याम् किष्किंधाम् वालि पालिताम् |

तम् वानर सहस्राणि प्रविष्टम् वानर ईश्वरम् || ४-२६-१९<br>अभिवार्य प्रहृष्टानि सर्वतः प्लवगेश्वरम् |

ततः प्रकृतयः सर्वा दृष्ट्वा हरि गण ईश्वरम् || ४-२६-२०<br>प्रणम्य मूर्ध्ना पतिता वसुधायाम् समाहिताः |

सुग्रीवः प्रकृतीः सर्वाः संभाष्य उत्थाप्य वीर्यवान् || ४-२६-२१<br>भ्रातुर् अंतः पुरम् सौम्यम् प्रविवेश महाबलः 
|

प्रविष्टम् भीम विक्रांतम् सुग्रीवम् वानरर्षभम् || ४-२६-२२<br>अभ्यषिंचंत सुहृदः सहस्राक्षम् इव अमराः |

तस्य पाण्डुरम् आजह्रुः छत्रम् हेम परिष्कृतम् || ४-२६-२३<br>शुक्ले च वाल व्यजने हेम दण्डे यशस्करे |<br>तथा सर्वाणि 
रत्नानि सर्व बीज औषधानि च || ४-२६-२४<br>स क्षीराणाम् च वृक्षाणाम् प्ररोहान् कुसुमानि च |<br>शुक्लानि चैव वस्त्राणि 
श्वेतम् चैव अनुलेपनम् || ४-२६-२५<br>सुगंधीनि च माल्यानि स्थलजानि अंबुजानि च |<br>चन्दनानि च दिव्यानि गन्धाम् च 
विविधान् बहून् || ४-२६-२६<br>अक्षतम् जात रूपम् च प्रियंगु मधु सर्पिषी |<br>दधि चर्म च वैयाघ्रम् परार्ध्ये च अपि 
उपानहौ || ४-२६-२७<br>समालंभनम् आदाय गोरोचनम् मनः शिलाम् |<br>आजग्मुः तत्र मुदिता वराः कन्याः च षोडश || ४-२६-२८

ततः ते वानर श्रेष्ठम् अभिषेक्तुम् यथा विधि |<br>रत्नैर् वस्त्रैः च भक्ष्यैः च तोषयित्वा द्विजर्षभान् || ४-२६-२९

ततः कुश परिस्तीर्णम् समिद्धम् जात वेदसम् |<br>मंत्र पूतेन हविषा हुत्वा मंत्रविदो जनाः || ४-२६-३०

ततो हेम प्रतिष्ठाने वर आस्तरण संवृते |<br>प्रासाद शिखरे रम्ये चित्र माल्य उपशोभिते || ४-२६-३१<br>प्राङ्मुखम् विधिवत् 
मंत्रैः स्थापयित्वा वर आसने |<br>नदी नदेभ्यः संहृत्य तीर्थेभ्यः च समंततः || ४-२६-३२<br>आहृत्य च समुद्रेभ्यः सर्वेभ्यो 
वानरर्षभाः |<br>अपः कनक कुंभेषु निधाय विमलम् जलम् || ४-२६-३३<br>शुभैः वृषभ शृन्गैः च कलशैः च एव कांचनैः |<br>शास्त्र 
दृष्टेन विधिना महर्षि विहितेन च || ४-२६-३४<br>गजो गवाक्षो गवयः शरभो गंधमादनः |<br>मैन्दः च द्विविदः चैव हनूमान् 
जांबवान् तथा || ४-२६-३५<br>अभ्यषिंचंत सुग्रीवम् प्रसन्नेन सुगंधिना |<br>सलिलेन सहस्राक्षम् वसवो वासवम् यथा || 
४-२६-३६

अभिषिक्ते तु सुग्रीवे सर्वे वानर पुंगवाः |<br>प्रचुक्रुशुर् महात्मानो हृष्टाः शत सहस्रशः || ४-२६-३७

रामस्य तु वचः कुर्वन् सुग्रीवो हरि पुंगवः |<br>अंगदम् संपरिष्वज्य यौवराज्ये अभिषेचयत् || ४-२६-३८

अंगदे च अभिषिक्ते तु सानुक्रोशाः प्लवंगमाः |<br>साधु साधु इति सुग्रीवम् महात्मानो हि अपूजयन् || ४-२६-३९

रामम् च एव महात्मानम् लक्ष्मणम् च पुनः पुनः |<br>प्रीताः च तुष्टुवुः सर्वे तादृशे तत्र वर्तिनि || ४-२६-४०

हृष्ट पुष्ट जन आकीर्णा पताका ध्वज शोभिता |<br>बभूव नगरी रम्या क्षिकिंधा गिरि गह्वरे || ४-२६-४१

निवेद्य रामाय तदा महात्मने<br>महा अभिषेकम् कपि वाहनी पतिः |<br>रुमाम् च भार्याम् उपलभ्य वीर्यवान्<br>अवाप राज्यम् 
त्रिदश अधिपो यथा || ४-२६-४२

इति वाल्मीकि रामायणे आदि काव्ये किष्किन्ध काण्डे षड् विंशः सर्गः
undefined
undefined
undefined

इति उक्तः करुणम् वाक्यम् वानरैः त्यक्त जीवितैः |<br>
स बाष्पो वानरान् गृध्रः प्रत्युवाच महास्वनः || ४-५८-१

यवीयान् मम स भ्राता जटायुः नाम वानराः |<br>
यम् आख्यात हतम् युद्धे रावणेन बलीयसा || ४-५८-२

वृद्ध भावात् अपक्षत्वात् शृण्वन् तत् अपि मर्षये |<br>
न हि मे शक्तिः अद्य अस्ति भ्रातुः वैर विमोक्षणे || ४-५८-३

पुरा वृत्र वधे वृत्ते स च अहम् च जय एषिणौ |<br>
आदित्यम् उपयातौ स्वो ज्वलंतम् रश्मि मालिनम् || ४-५८-४

आवृत्य आकाश मार्गेण जवेन स्वर् गतौ भृशम् |<br>
मध्यम् प्राप्ते च सूर्ये च जटायुः अवसीदति || ४-५८-५

तम् अहम् भ्रातरम् दृष्ट्वा सूर्य रश्मिभिः अर्दितम् |<br>
पक्षाभ्यम् छादयामास स्नेहात् परम विह्वलम् || ४-५८-६

निर्दग्ध पत्रः पतितो विन्ध्ये अहम् वानरर्षभाः |<br>
अहम् अस्मिन् वसन् भ्रातुः प्रवृत्तिम् न उपलक्षये || ४-५८-७

जटायुषः तु एवम् उक्तो भ्रात्रा सम्पातिना तदा |<br>
युव राजो महाप्राज्ञः प्रत्युवाच अंगदः तदा || ४-५८-८

जटायुषो यदि भ्राता श्रुतम् ते गदितम् मया |<br>
आख्याहि यदि जानासि निलयम् तस्य रक्षसः || ४-५८-९

अदीर्घ दर्शिनम् तम् वा रावणम् राक्षसाधिपम् |<br>
अन्तिके यदि वा दूरे यदि जानासि शंस नः || ४-५८-१०

ततो अब्रवीत् महातेजा भ्राता ज्येष्ठो जटायुषः |<br>
आत्म अनुरूपम् वचनम् वानरान् संप्रहर्षयन् || ४-५८-११

निर्दग्ध पक्षो गृध्रो अहम् गत वीर्यः प्लवम् गमाः |<br>
वाङ् मात्रेण तु रामस्य करिष्ये साह्यम् उत्तमम् || ४-५८-१२

जानामि वारुणान् लोकान् विष्णोः त्रैविक्रमान् अपि |<br>
देव असुर विमर्दाम् च हि अमृतस्य च मंथनम् || ४-५८-१३

रामस्य यत् इदम् कार्यम् कर्तव्यम् प्रथमम् मया |<br>
जरया च हतम् तेजः प्राणाः च शिथिला मम || ४-५८-१४

तरुणी रूप संपन्ना सर्व आभरण भूषिता |<br>
ह्रियमाणा मया दृष्टा रावणेन दुरात्मना || ४-५८-१५<br>
क्रोशन्ती राम राम इति लक्ष्मण इति च भामिनी |<br>
भूषणानि अपविध्यन्ती गात्राणि च विधुन्वती || ४-५८-१६

सूर्य प्रभा इव शैल अग्रे तस्याः कौशेयम् उत्तमम् |<br>
असिते राक्षसे भाति यथा वा तडित् अंबुदे || ४-५८-१७

ताम् तु सीताम् अहम् मन्ये रामस्य परिकीर्तनात् |<br>
श्रूयताम् मे कथयतो निलयम् तस्य रक्षसः || ४-५८-१८

पुत्रो विश्रवसः साक्षात् भ्राता वैश्रवणस्य च |<br>
अध्यास्ते नगरीम् लंकाम् रावणो नाम राक्षसः || ४-५८-१९

इतो द्वीपे समुद्रस्य संपूर्णे शत योजने |<br>
तस्मिन् लंका पुरी रम्या निर्मिता विश्वकर्मणा || ४-५८-२०

जांबूनदमयैः द्वारैः चित्रैः कांचन वेदिकैः |<br>
प्रासादैः हेम वर्णैः च महद्भिः सुसमाकृता || ४-५८-२१<br>
प्राकारेण अर्क वर्णेन महता च समन्विता |

तस्याम् वसति वैदेही दीना कौशेय वासिनी || ४-५८-२२<br>
रावण अन्तःपुरे रुद्धा राक्षसीभिः सुरक्षिता |<br>
जनकस्य आत्मजाम् राज्ञः तस्याम् द्रक्ष्यथ मैथिलीम् || ४-५८-२३

लंकायाम् अथ गुप्तायाम् सागरेण समंततः |<br>
संप्राप्य सागरस्य अंतम् संपूर्णम् शत योजनम् || ४-५८-२४<br>
आसाद्य दक्षिणम् तीरम् ततो द्रक्ष्यथ रावणम् |<br>
तत्र एव त्वरिताः क्षिप्रम् विक्रमध्वम् प्लवंगमाः || ४-५८-२५

ज्ञानेन खलु पश्यामि दृष्ट्वा प्रत्यागमिष्यथ |<br>
आद्यः पंथाः कुलिंगानाम् ये च अन्ये धान्य जीविनः || ४-५८-२६<br>
द्वितीयो बलि भोजानाम् ये च वृक्ष फल अशिनः |<br>
भासाः तृतीयम् गच्छन्ति क्रौन्चाः च कुररैः सह || ४-५८-२७<br>
श्येनाः चतुर्थम् गच्छन्ति गृध्रा गच्छन्ति पंचमम् |

बल वीर्य उपपन्नानाम् रूप यौवन शालिनाम् || ४-५८-२८<br>
षष्ठः तु पन्था हंसानाम् वैनतेय गतिः परा |<br>
वैनतेयात् च नः जन्म सर्वेषाम् वानरर्षभाः || ४-५८-२९

गर्हितम् तु कृतम् कर्म येन स्म पिशित अशनाः |<br>
प्रतिकार्यम् च मे तस्य वैरम् भ्रातृ कृतम् भवेत् ||४-५८-३०

इह स्थः अहम् प्रपश्यामि रावणम् जानकीम् तथा |<br>
अस्माकम् अपि सौपर्णम् दिव्यम् चक्षुर् बलम् तथा || ४-५८-३१

तस्मात् आहार वीर्येण निसर्गेण च वानराः |<br>
आयोजन शतात् साग्रात् वयम् पश्याम नित्यशः || ४-५८-३२

अस्माकम् विहिता वृत्तिः निसार्गेण च दूरतः |<br>
विहिता पाद मूले तु वृत्तिः चरण योधिनाम् || ४-५८-३३

उपायो दृश्यताम् कश्चित् लंघने लवण अंभसः |<br>
अभिगम्य तु वैदेहीम् समृद्ध अर्था गमिष्यथ || ४-५८-३४

समुद्रम् नेतुम् इच्छामि भवद्भिः वरुण आलयम् |<br>
प्रदास्यामि उदकम् भ्रातुः स्वर् गतस्य महात्मनः || ४-५८-३५

ततो नीत्वा तु तम् देशम् तीरे नद नदी पतेः |<br>
निर्दग्ध पक्षम् संपातिम् वानराः सुमहौओजसः || ४-५८-३६<br>
तम् पुनः प्रत्यानयित्वा वै तम् देशम् पतग ईश्वरम् |<br>
बभूवुः वानरा हृष्टाः प्रवृत्तिम् उपलभ्य ते || ४-५८-३७

इति वाल्मीकि रामायणे आदि काव्ये किष्किन्ध काण्डे अष्ट पंचाशः सर्गः
undefined
undefined
undefined

अनेक शत साहस्रीम् विषण्णाम् हरि वाहिनीम् |<br>
जांबवान् समुदीक्ष्य एवम् हनुमंतम् अथ अब्रवीत् || ४-६६-१

वीर वानर लोकस्य सर्व शास्त्र विदाम् वर |<br>
तूष्णीम् एकांतम् आश्रित्य हनुमन् किम् न जल्पसि || ४-६६-२

हनुमन् हरि राजस्य सुग्रीवस्य समो हि असि |<br>
राम लक्ष्मणयोः च अपि तेजसा च बलेन च || ४-६६-३

अरिष्टनेमिनः पुत्रो वैनतेयो महाबलः |<br>
गरुत्मान् इव विख्यात उत्तमः सर्व पक्षिणाम् || ४-६६-४

बहुशो हि मया दृष्टः सागरे स महाबलः |<br>
भुजगान् उद्धरन् पक्षी महावेगो महायशाः || ४-६६-५

पक्षयोः यत् बलम् तस्य तावत् भुज बलम् तव |<br>
विक्रमः च अपि वेगः च न ते तेन अपहीयते || ४-६६-६

बलम् बुद्धिः च तेजः च सत्त्वम् च हरि सत्तम |<br>
विशिष्टम् सर्व भूतेषु किम् आत्मानम् न सज्जसे || ४-६६-७

अप्सर अप्सरसाम् श्रेष्ठा विख्याता पुंजिकस्थला |<br>
अंजना इति परिख्याता पत्नी केसरिणो हरेः || ४-६६-८

विख्याता त्रिषु लोकेषु रूपेणा अप्रतिमा भुवि |<br>
अभिशापात् अभूत् तात कपित्वे काम रूपिणी || ४-६६-९

दुहिता वानर इन्द्रस्य कुंजरस्य महात्मनः |<br>
मानुषम् विग्रहम् कृत्वा रूप यौवन शालिनी || ४-६६-१०<br>
विचित्र माल्य आभरणा कदाचित् क्षौम धारिणी |<br>
अचरत् पर्वतस्य अग्रे प्रावृड् अंबुद सन्निभे || ४-६६-११

तस्या वस्त्रम् विशालाक्ष्याः पीतम् रक्त दशम् शुभम् |<br>
स्थितायाः पर्वतस्य अग्रे मारुतो अपहरत् शनैः || ४-६६-१२

स ददर्श ततः तस्या वृत्तौ ऊरू सुसंहतौ |<br>
स्तनौ च पीनौ सहितौ सुजातम् चारु च आननम् || ४-६६-१३

ताम् बलात् आयत श्रोणीम् तनु मध्याम् यशस्विनीम् |<br>
दृष्ट्वा एव शुभ सर्वान्गीम् पवनः काम मोहितः || ४-६६-१४

स ताम् भुजाभ्याम् दीर्घाभ्याम् पर्यष्वजत मारुतः |<br>
मन्मथ आविष्ट सर्वान्गो गत आत्मा ताम् अनिन्दिताम् || ४-६६-१५

सा तु तत्र एव संभ्रांता सुवृत्ता वाक्यम् अब्रवीत् |<br>
एक पत्नी व्रतम् इदम् को नाशयितुम् इच्छति || ४-६६-१६

अंजनाया वचः श्रुत्वा मारुतः प्रत्यभाषत |<br>
न त्वाम् हिंसामि सुश्रोणि मा भूत् ते मनसोइ भयम् || ४-६६-१७

मनसा अस्मि गतो यत् त्वाम् परिष्वज्य यशस्विनि |<br>
वीर्यवान् बुद्धि संपन्नः पुत्रः तव भविष्यति || ४-६६-१८

महासात्त्वो महातेज महाबल पराक्रमः |<br>
लंघने प्लवने चैव भविष्यति मया समः || ४-६६-१९

एवम् उक्ता ततः तुष्टा जननी ते महाकपेः |<br>
गुहायाम् त्वाम् महाबाहो प्रजज्ञे प्लवगर्षभ || ४-६६-२०

अभ्युत्थितम् ततः सूर्यम् बालो दृष्ट्वा महा वने |<br>
फलंचेतिजिघृक्षुस्त्वमुत्प्लुत्याभ्युत्पतोदिवम् - यद्वा -<br>
फलम् च इति जिघृक्षुः त्वम् उत्प्लुत्य अभिउत्पतो दिवम् || ४-६६-२१

शतानि त्रीणि गत्वा अथ योजनानाम् महाकपे |<br>
तेजसा तस्य निर्धूतो न विषादम् ततो गतः || ४-६६-२२

त्वाम् अपि उपगतम् तूर्णम् अंतरीक्षम् महाकपे |<br>
क्षिप्तम् इन्द्रेण ते वज्रम् कोप आविष्टेन तेजसा || ४-६६-२३

तदा शैलाग्र शिखरे वामो हनुर् अभज्यत |<br>
ततो हि नाम धेयम् ते हनुमान् इति कीर्तितम् || ४-६६-२४

ततः त्वाम् निहतम् दृष्ट्वा वायुः गन्ध वहः स्वयम् |<br>
त्रैलोक्यम् भृश संक्रुद्धो न ववौ वै प्रभंजनः || ४-६६-२५

संभ्रांताः च सुराः सर्वे त्रैलोक्ये क्षुभिते सति |<br>
प्रसादयन्ति संक्रुद्धम् मारुतम् भुवनेश्वराः || ४-६६-२६

प्रसादिते च पवने ब्रह्मा तुभ्यम् वरम् ददौ |<br>
अशस्त्र वध्यताम् तात समरे सत्य विक्रम || ४-६६-२७

वज्रस्य च निपातेन विरुजम् त्वाम् समीक्ष्य च |<br>
सहस्र नेत्रः प्रीत आत्मा ददौ ते वरम् उत्तमम् || ४-६६-२८<br>
स्वच्छंदतः च मरणम् तव स्यात् इति वै प्रभो |

स त्वम् केसरिणः पुत्रः क्षेत्रजो भीम विक्रमः || ४-६६-२९<br>
मारुतस्य औरसः पुत्रः तेजसा च अपि तत् समः |<br>
त्वम् हि वायु सुतो वत्स प्लवने च अपि तत् समः || ४-६६-३०

वयम् अद्य गत प्राणा भवान् अस्मासु सांप्रतम् |<br>
दाक्ष्य विक्रम संपन्नः कपि राज इव अपरः || ४-६६-३१

त्रिविक्रमे मया तात स शैल वन कानना |<br>
त्रिः सप्त कृत्वः पृथिवी परिक्रान्ता प्रदक्षिणम् || ४-६६-३२

तथा च ओषधयो अस्माभिः संचिता देव शासनात् |<br>
निर्मथ्यम् अमृतम् याभिः तदा तदानीम् नो महत् बलम् || ४-६६-३३

स इदानीम् अहम् वृद्धः परिहीन पराक्रमः |<br>
साम्प्रतम् कालम् अस्माकम् भवान् सर्व गुण अन्वितः || ४-६६-३४

तत् विजृंभस्व विक्रांतः प्लवताम् उत्तमो हि असि |<br>
त्वत् वीर्यम् द्रष्टु कामा इयम् सर्वा वानर वाहिनी || ४-६६-३५

उत्तिष्ठ हरि शार्दूल लंघयस्व महा अर्णवम् |<br>
परा हि सर्व भूतानाम् हनुमन् या गतिः तव || ४-६६-३६

विषाण्णा हरयः सर्वे हनुमन् किम् उपेक्षसे |<br>
विक्रमस्व महावेग विष्णुः त्रीन् विक्रमान् इव || ४-६६-३७

ततः कपीनाम् ऋषभेण चोदितः<br>
प्रतीत वेगः पवन आत्मजः कपिः |<br>
प्रहर्षयन् ताम् हरि वीर वाहिनीम्<br>
चकार रूपम् महत् आत्मनः तदा || ४-६६-३८

इति वाल्मीकि रामायणे आदि काव्ये किष्किन्ध काण्डे षट् षष्टितमः सर्गः
undefined
undefined
undefined

स कामिनम् दीनम् अदीन सत्त्वः<br>
शोक अभिपन्नम् समुदीर्ण कोपम् |<br>
नरेन्द्र सूनुर् नरदेव पुत्रम्<br>
रामानुजः पूर्वजम् इति उवाच || ४-३१-१

न वानरः स्थास्यति साधु वृत्ते<br>
न मन्यते कर्म फल अनुषंगान् |<br>
न भोक्ष्यते वानर राज्य लक्ष्मीम्<br>
तथा हि न अभिक्रमते अस्य बुद्धिः || ४-३१-२

मति क्षयात् ग्राम्य सुखेषु सक्तः<br>
तव प्रसाद अप्रतिकार बुद्धिः |<br>
हतो अग्रजम् पश्यतु वालिनम्<br>
न राज्यम् एवम् विगुणस्य देयम् || ४-३१-३

न धारये कोपम् उदीर्ण वेगम्<br>
निहन्मि सुग्रीवम् असत्यम् अद्य |<br>
हरि प्रवीरैः सह वालि पुत्रो<br>
नरेन्द्र पुत्र्या विचयम् करोतु || ४-३१-४

तम् आत्त बाण आसनम् उत्पतंतम्<br>
निवेदित अर्थम् रण चण्ड कोपम् |<br>
उवच रामः पर वीर हन्ता<br>
स्व वेक्षितम् स अनुनयम् च वाक्यम् || ४-३१-५

न हि वै त्वत् विधो लोके पापम् एवम् समाचरेत् |<br>
कोपम् आर्येण यो हन्ति स वीरः पुरुषोत्तमः || ४-३१-६

न इदम् अत्र त्वया ग्राह्यम् साधु वृत्तेन लक्ष्मण |<br>
ताम् प्रीतिम् अनुवर्तस्व पूर्व वृत्तम् च संगतम् || ४-३१-७

साम उपहितया वाचा रूक्षाणि परिवर्जयन् |<br>
वक्तुम् अर्हसि सुग्रीवम् व्यतीतम् काल पर्यये || ४-३१-८

सो अग्रजेन अनुशिष्ट अर्थो यथावत् पुरुषर्षभः |<br>
प्रविवेश पुरीम् वीरो लक्ष्मणः पर वीर हा || ४-३१-९

ततः शुभ मतिः प्राज्ञो भ्रातुः प्रियहितेरतः |<br>
लक्ष्मणः प्रतिसंरब्धो जगाम भवनम् कपेः || ४-३१-१०<br>
शक्र बाणासन प्रख्यम् धनुः कालांतक उपमः |<br>
प्रगृह्य गिरि शृंगाभम् मन्दरः सानुमान् इव || ४-३१-११

यथा उक्त कारी वचनम् उत्तरम् चैव स उत्तरम् |<br>
बृहस्पति समो बुद्ध्या मत्त्वा रामानुजः तदा || ४-३१-१२<br>
काम क्रोध समुत्थेन भ्रातुः कोपाग्निना वृतः |<br>
प्रभंजन इव अप्रीतः प्रययौ लक्ष्मणः तदा || ४-३१-१३

साल ताल अश्व कर्णाम् च तरसा पातयन् बलात् |<br>
पर्यस्यन् गिरि कूटानि द्रुमान् अन्याम् च वेगितः || ४-३१-१४<br>
शिलाः च शकली कुर्वन् पद्भ्याम् गज इव आशु गः |<br>
दूरम् एक पदम् त्यक्त्वा ययौ कार्यवशात् द्रुतम् || ४-३१-१५

ताम् अपश्यत् बल आकीर्णाम् हरिराज महापुरीम् |<br>
दुर्गाम् इक्ष्वाकु शार्दूलः किष्किंधाम् गिरि संकटे || ४-३१-१६

रोषात् प्रस्फुरमाण ओष्ठः सुग्रीवम् प्रति लक्ष्मणः |<br>
ददर्श वानरान् भीमान् किष्किंधाया बहिः चरान् || ४-३१-१७

तम् दृष्ट्वा वानराः सर्वे लक्ष्मणम् पुरुषर्षभम्<br>
शैल शृंगाणि शतशः प्रवृद्धाम् च महीरुहान् |<br>
जगृहुः कुंजर प्रख्या वानराः पर्वत अंतरे || ४-३१-१८

तान् गृहीत प्रहरणान् सर्वान् दृष्ट्वा तु लक्ष्मणः |<br>
बभूव द्विगुणम् क्रुद्धो बहु इंधन इव अनलः || ४-३१-१९

तम् ते भयपरीत अंगाः ख्सुब्धम् दृष्ट्वा प्लवंगमाः |<br>
काल मृत्यु युगांताअभम् शतशो विद्रुता दिशः || ४-३१-२०

ततः सुग्रीव भवनम् प्रविश्य हरिपुंगवाः |<br>
क्रोधम् आगमनम् चैव लक्ष्मणस्य न्यवेदयन् || ४-३१-२१

तारया सहितः कामी सक्तः कपिवृषः तदा |<br>
न तेषाम् कपि वीराणाम् शुश्राव वचनम् तदा || ४-३१-२२

ततः सचिव संदिष्टा हरयो रोमहर्षणाः |<br>
गिरि कुंजर मेघ आभा नगर्या निर्ययुः तदा || ४-३१-२३

नख दंष्ट्र आयुधा सर्वे वीराः विकृत दर्शनाः |<br>
सर्वे शार्दूल दर्पाः च सर्वे च विकृत आननाः || ४-३१-२४

दश नाग बलाः केचित् केचित् दश गुणोत्तराः |<br>
केचित् नाग सहस्रस्य बभूवुः तुल्य वर्चसः || ४-३१-२५

ततः तैः कपिभिर् व्याप्ताम् द्रुम हस्तैर् महाबलैः |<br>
अपश्यत् लक्ष्मणः क्रुद्धः किष्किंधाम् ताम् दुरासदम् || ४-३१-२६

ततः ते हरयः सर्वे प्राकार परिख अंतरात् |<br>
निष्क्रम्य उदग्र सत्त्वाः तु तस्थुर् आविष्कृतम् तदा || ४-३१-२७

सुग्रीवस्य प्रमादम् च पूर्वजस्य अर्थम् आत्मवान् |<br>
दृष्ट्वा कोप वशम् वीरः पुनर् एव जगाम सः || ४-३१-२८

स दीर्घ उष्ण महा उच्छ्वासः कोप संरक्त लोचनः |<br>
बभूव नर शार्दूल स धूम इव पावकः || ४-३१-२९

बाण शल्य स्फुरत् जिह्वः सायक आसन भोगवान् |<br>
स्व तेजो विष संघातः पंच आस्य इव पन्नगः || ४-३१-३०

तम् दीप्तम् इव कालाग्निम् नागेन्द्रम् इव कोपितम् |<br>
समासाद्य अंगदः त्रासात् विषादम् अगमत् परम् || ४-३१-३१

सो अंगदम् रोष ताम्राक्षः संदिदेश महायशाः |<br>
सुग्रीवः कथ्यताम् वत्स मम आगमनम् इति उत || ४-३१-३२

एष रामानुजः प्राप्तः त्वत् सकाशम् अरिन्दमः |<br>
भ्रातुर् व्यसन संतप्तो द्वारि तिष्ठति लक्ष्मणः || ४-३१-३३<br>
तस्य वाक्यम् यदि रुचिः क्रियताम् साधु वानरः |<br>
इति उक्त्वा शीघ्रम् आगच्छ वत्स वाक्यम् अरिन्दम || ४-३१-३४

लक्ष्मणस्य वचः श्रुत्वा शोकाविष्टो अंगदो अब्रवीत् |<br>
पितुः समीपम् आगम्य सौमित्रिः अयम् आगतः || ४-३१-३५

अथ अंगदः तस्य सुतीव्र वाचा<br>
संभ्रांत भावः परिदीन वक्त्रः |<br>
निर्गत्य पूर्वम् नृपतेः तरस्वी<br>
ततो रुमायाः चरणौ ववन्दे || ४-३१-३६

संगृह्य पादौ पितुः उग्रतेजा<br>
जग्राह मातुः पुनर् एव पादौ |<br>
पादौ रुमायाः च निपीडयित्वा<br>
निवेदयामास ततः तत् अर्थम् || ४-३१-३७

स निद्रा मद संवीतो वानरो न विबुद्धवान् |<br>
बभूव मद मत्तः च मदनेन च मोहितः || ४-३१-३८

ततः किल किलाम् चक्रुः लक्ष्मणम् प्रेक्ष्य वानराः |<br>
प्रसादयन्तः तम् क्रुद्धम् भय मोहित चेतसः || ४-३१-३९

ते महा ओघ निभम् दृष्ट्वा वज्र अशनि सम स्वनम् |<br>
सिंह नादम् समम् चक्रुर् लक्ष्मणस्य समीपतः || ४-३१-४०

तेन शब्देन महता प्रत्यबुध्यत वानरः |<br>
मद विह्वल ताम्राक्षो व्याकुल स्रग्वि भूषणः || ४-३१-४१

अथ अंगद वचः श्रुत्वा तेन एव च समागतौ |<br>
मंत्रिणो वानरेन्द्रस्य सम्मत उदार दर्शिनौ || ४-३१-४२<br>
प्लक्षः च एव प्रभावः च मंत्रिणौ अर्थ धर्मयोः |<br>
वक्तुम् उच्चावचम् प्राप्तम् लक्ष्मणम् तौ शशंसतुः || ४-३१-४३

प्रसादयित्वा सुग्रीवम् वचनैः स अर्थ निश्चितैः |<br>
आसीनम् पर्युपासीनौ यथा शक्रम् मरुत्पतिम् || ४-३१-४४

सत्य संधौ महाभागौ भ्रातरौ राम लक्ष्मणौ |<br>
वयस्य भावम् संप्राप्तौ राज्य अर्हौ राज्य दायिनौ || ४-३१-४५

तयोः एको धनुष्पाणिर् द्वारि तिष्ठति लक्ष्मणः |<br>
यस्य भीताः प्रवेपन्ते नादान् मुंचन्ति वानराः || ४-३१-४६

स एष राघव भ्राता लक्ष्मणो वाक्य सारथिः |<br>
व्यवसाय रथः प्राप्तः तस्य रामस्य शासनात् || ४-३१-४७

अयम् च तनयो राजन् ताराया दयितो अंगदः |<br>
लक्ष्मणेन सकाशम् ते प्रेषितः त्वरया अनघ || ४-३१-४८

सः अयम् रोष परीताक्षो द्वारि तिष्ठति वीर्यवान् |<br>
वानरान् वानरपते चक्षुसा निर्दहन इव || ४-३१-४९

तस्य मूर्ध्ना प्रणम्य त्वम् स पुत्र सह बान्धवः |<br>
गच्छ शीघ्रम् महाराज रोषो हि अद्य उपशम्यताम् || ४-३१-५०

यथा आह रामो धर्मात्मा तत् कुरुष्व समाहितः |<br>
राजन् तिष्ठ स्व समये भव सत्य प्रतिश्रवः || ४-३१-५१

इति वाल्मीकि रामायणे आदि काव्ये किष्किन्ध काण्डे एक त्रिंश सर्गः
undefined
undefined
undefined

अभिषिक्ते तु सुग्रीवे प्रविष्टे वानरे गुहाम् |<br>
आजगाम सह भ्रात्रा रामः प्रस्रवणम् गिरिम् || ४-२७-१

शार्दूल मृग संघुष्टम् सिंहैः भीम रवैः वृतम् |<br>
नाना गुल्म लता गूढम् बहु पादप संकुलम् || ४-२७-२<br>
ऋक्ष वानर गोपुच्छैः मार्जारैः च निषेवितम् |<br>
मेघ राशि निभम् शैलम् नित्यम् शुचिकरम् शिवम् || ४-२७-३

तस्य शैलस्य शिखरे महतीम् आयताम् गुहाम् |<br>
प्रत्यगृह्णीत वासार्थम् रामः सौमित्रिणा सह || ४-२७-४

कृत्वा च समयम् रामः सुग्रीवेण सह अनघ |<br>
काल युक्तम् महद् वाक्यम् उवाच रघुनन्दन || ४-२७-५<br>
विनीतम् भ्रातरम् भ्राता लक्ष्मणम् लक्ष्मि वर्धनम् |

इयम् गिरि गुहा रम्या विशाला युक्त मारुता || ४-२७-६<br>
अस्याम् वस्त्याम सौमित्रे वर्ष रात्रम् अरिंदम |

गिरि शृंगम् इदम् रम्यम् उत्तमम् पार्थिवात्मज || ४-२७-७<br>
श्वेताभिः कृष्ण ताम्राभिः शिलाभिः उपशोभितम् |<br>
नाना धातु समाकीर्णम् नदी दर्दुर संयुतम् || ४-२७-८<br>
विविधैः वृक्ष षण्डैः च चारु चित्र लता युतम् |<br>
नाना विहग संघुष्टम् मयूर वर नादितम् || ४-२७-९<br>
मालती कुंद गुल्मैः च सिंदुवारैः शिरीषकैः |<br>
कदंब अर्जुन सर्जैः च पुष्पितैः उपशोभितम् || ४-२७-१०

इयम् च नलिनि रम्या फुल्ल पंकज मण्डितैः |<br>
न अति दूरे गुहाया नौ भविष्यति नृपात्मज || ४-२७-११

प्राग् उदक् प्रवणे देशे गुहा साधु भविष्यति |<br>
पश्चात् च एव उन्नता सौम्य निवाते अयम् भविष्यति || ४-२७-१२

गुहा द्वारे च सौमित्रे शिला सम तला शिवा |<br>
कृष्णा च एव आयता चैव भिन्न अंजन चय उपममा || ४-२७-१३

गिरि शृंगम् इदम् तात पश्य च उत्तरतः सुभम् |<br>
भिन्न अंजन चय आकारम् अंभोधरम् इव उदितम् || ४-२७-१४

दक्षिणस्याम् अपि दिश स्थितम् श्वेतम् इव अंबरम् |<br>
कैलास शिखर प्रख्यम् नाना धातु विराजितम् || ४-२७-१५

प्राचीन वाहिनीम् चैव नदीम् भृशम् अकर्दमम् |<br>
गुहायाः परतः पश्य त्रिकूटे जह्नवीम् इव || ४-२७-१६<br>
चन्दनैः तिलकैः सालैः तमालैः अतिमुक्तकैः |<br>
पद्मकैः सरलैः चैव अशोकैः चैव शोभितम् || ४-२७-१७

वानीरैः तिमिदैः चैव वकुलैः केतकैः अपि |<br>
हिन्तालैः तिनिशैः नीपैः वेतसैः कृतमालकैः || ४-२७-१८<br>
तीरजैः शोभिता भाति नाना रूपैः ततः ततः |<br>
वसन आभरण उपेत प्रमद एव अभ्यलंकृता || ४-२७-१९

शतशः पक्षि सन्घैः च नाना नाद विनादिता |<br>
एकैकम् अनुरक्तैः च चक्रवाकैः अलंकृता || ४-२७-२०<br>
पुलिनैः अति रम्यैः च हंस सारस सेविता |<br>
प्रहसंती इव भाति एषा नारी रत्न विभूषिता || ४-२७-२१

क्वचित् नीलोत्पलैः च्छन्न भाति रक्तोत्पलैः क्वचित् |<br>
क्वचित् भाति शुक्लैः च दिव्यैः कुमुद कुड्मलैः || ४-२७-२२

पारिप्लव शतैः जुष्टा बर्हि क्रौन्च विनादिता |<br>
रमणिया नदी सौम्य मुनि संघ निषेविता || ४-२७-२३

पश्य चंदन वृक्षाणाम् पंक्ती सुरुचिरा इव |<br>
ककुभानम् च दृश्यन्ते मनसा इव उदिताः समम् || ४-२७-२४

अहो सुरमणीयो अयम् देशः शत्रु निषूदन |<br>
दृढम् रंस्याव सौमित्रे साधु अत्र निवसावहे || ४-२७-२५

इतः च न अति दूरे सा किष्किंधा चित्र कानना |<br>
सुग्रीवस्य पुरी रम्या भविष्यति नृपात्मज || ४-२७-२६

गीत वादित्र निर्घोषः श्रूयते जयताम् वर |<br>
नदताम् वानराणाम् च मृदंग आडंबरैः सह || ४-२७-२७

लब्ध्वा भार्याम् कपिवरः प्राप्य राज्यम् सुहृत् वृतः |<br>
ध्रुवम् नंदति सुग्रीवः संप्राप्य महतीम् श्रियम् || ४-२७-२८

इति उक्त्वा न्यवसत् तत्र राघवः सह लक्ष्मणः |<br>
बहु दृश्य दरी कुंजे तस्मिन् प्रस्रवणे गिरौ || ४-२७-२९

सुसुखे हि बहु द्रव्ये तस्मिन् हि धरणी धरे |<br>
वसतः तस्य रामस्य रतिः अल्पा अपि न अभवत् || ४-२७-३०

हृताम् हि भार्याम् स्मरतः प्राणेभ्यो अपि गरीयसीम् |<br>
उदय अभ्युदितम् दृष्ट्वा शशांकम् च विशेषतः || ४-२७-३१

आविवेश न तम् निद्रा निशासु शयनम् गतम् |<br>
तत् समुत्थेन शोकेन बाष्प उपहत चेतसम् || ४-२७-३२

तम् शोचमानम् काकुत्स्थम् नित्यम् शोक परायणम् |<br>
तुल्य दुःखो अब्रवीद् भ्राता लक्ष्मणो अनुनयम् वचः || ४-२७-३३

अलम् वीर व्यथाम् गत्वा न त्वम् शोचितुम् अर्हसि |<br>
शोचतो हि अवसीदन्ति सर्व अर्था विदितम् हि ते || ४-२७-३४

भवान् क्रिया परो लोके भवान् देव परायणः |<br>
आस्तिको धर्म शीलः च व्यवसायी च राघव || ४-२७-३५

ओर्

न हि अव्यवसितः शत्रुम् राक्षसम् तम् विशेषतः |<br>
समर्थः त्वम् रणे हन्तुम् विक्रमैः जिह्म कारिणम् || ४-२७-३६

समुन्मूलय शोकम् त्वम् व्यवसायम् स्थिरी कुरु |<br>
ततः सपरिवारम् तम् राक्षसम् हन्तुम् अर्हसि || ४-२७-३७

पृथिवीम् अपि काकुत्स्थ ससागर वन अचलाम् |<br>
परिवर्तयितुम् शक्तः किम् पुनः तम् हि रावणम् || ४-२७-३८

शरत् कालम् प्रतीक्षस्व प्रावृट् कालो अयम् आगतः |<br>
ततः स राष्ट्रम् स गणाम् रावणम् तम् वधिष्यसि || ४-२७-३९

अहम् तु खलु ते वीर्यम् प्रसुप्तम् प्रतिबोधये |<br>
दीप्तैः आहुतिभिः काले भस्म चन्नम् इव अनलम् || ४-२७-४०

लक्ष्मणस्य हि तद् वाक्यम् प्रतिपूज्य हितम् शुभम् |<br>
राघवः सुहृदम् स्निग्धम् इदम् वचनम् अब्रवीत् || ४-२७-४१

वाच्यम् यद् अनुरक्तेन स्निग्धेन च हितेन च |<br>
सत्य विक्रम युक्तेन तद् उक्तम् लक्ष्मण त्वया || ४-२७-४२

एष शोकः परित्यक्तः सर्व कार्य अवसादकः |<br>
विक्रमेषु अप्रतिहतम् तेजः प्रोत्साहयामि अहम् || ४-२७-४३

शरत् कालम् प्रतीक्षिष्ये स्थितो अस्मि वचने तव |<br>
सुग्रीवस्य नदीनाम् च प्रसादम् अनुपालयन् || ४-२७-४४

उपकारेण विरः तु प्रतिकारेण युज्यते |<br>
अकृतज्ञो अप्रतिकृतो हन्ति सत्ववताम् मनः || ४-२७-४५

तत् एव युक्तम् प्रणिधाय लक्ष्मणः<br>
कृत अंजलि तत् प्रतिपूजय भाषितम् |<br>
उवाच रामम् स्वभिराम दर्शनम्<br>
प्रदर्शयन् दर्शनम् आत्मनः शुभम् || ४-२७-४६

यथोक्तम् एतत् तव सर्वम् ईप्सितम्<br>
नरेन्द्र कर्ता न चिरात् तु वानर |<br>
शरत् प्रतीक्षः क्षमताम् इमम् भवान्<br>
जल प्रपातम् रिपु निग्रहे धृतः || ४-२७-४७

नियम्य कोपम् प्रतिपाल्यताम् शरत्<br>
क्षमस्व मासाम् चतुरो मया सह |<br>
वस अचले अस्मिन् मृग राज सेविते<br>
संवर्तयन् शत्रु वधे समर्थः || ४-२७-४८

इति वाल्मीकि रामायणे आदि काव्ये किष्किन्ध काण्डे सप्त विंशः सर्गः
undefined
undefined
undefined

ततः प्रस्थाप्य सुग्रीवः तन् महत् वानरम् बलम् |<br>
दक्षिणाम् प्रेषयामास वानरान् अभिलक्षितान् || ४-४१-१

नीलम् अग्नि सुतम् चैव हनूमन्तम् च वानरम् |<br>
पितामह सुतम् चैव जांबवंतम् महोजसम् || ४-४१-२<br>
सुहोत्रम् च शरारिम् च शरगुल्मम् तथा एव च |<br>
गजम् गवाक्षम् गवयम् सुषेणम् वृषभम् तथा || ४-४१-३<br>
मैन्दम् च द्विविदम् चैव सुषेणम् गन्धमादनम् |<br>
उल्कामुखम् अनंगम् च हुतशन सुतौ उभौ || ४-४१-४<br>
अंगद प्रमुखान् वीरान् वीरः कपि गण ईश्वरः |<br>
वेग विक्रम संपन्नान् संदिदेश विशेषवित् || ४-४१-५

तेषाम् अग्रेसरम् चैव बृहद् बलम् अथ अंगदम् |<br>
विधाय हरि वीराणाम् आदिशद् दक्षिणाम् दिशम् || ४-४१-६

ये केचन समुद्देशाः तस्याम् दिशि सुदुर्गमाः |<br>
कपीइशः कपि मुख्यानाम् स तेषाम् समुदाहरत् || ४-४१-७

सहस्र शिरसम् विंध्यम् नाना द्रुम लता आयुतम् |<br>
नर्मदाम् च नदीम् रम्याम् महोरग निषेविताम् || ४-४१-८<br>
ततो गोदावरीम् रम्याम् कृष्णावेणीम् महानदीम् |<br>
वरदाम् च महाभागाम् महोरग निषेविताम् |<br>
मेखलान् उत्कलाम् चैव दशार्ण नगराणि अपि || ४-४१-९<br>
अब्रवंतीम् अवंतीम् च सर्वम् एव अनुपश्यत |<br>
विदर्भान् ऋष्टिकान् चैव रम्यान् माहिषकान् अपि || ४-४१-१०

तथा वन्गान् कलिन्गाम् च कौशिकान् च समंततः |<br>
अन्वीक्ष्य दण्डक अरण्यम् स पर्वत नदी गुहम् || ४-४१-११<br>
नदीम् गोदावरीम् चैव सर्वम् एव अनुपश्यत |<br>
तथैव आन्ध्रान् च पुण्ड्रान् च चोलान् पाण्ड्यान् केरलान् || ४-४१-१२

अयोमुखः च गंतव्यः पर्वतो धातु मण्डितः |<br>
विचित्र शिखरः श्रीमान् चित्र पुष्पित काननः || ४-४१-१३<br>
सुचंदन वनोद्देशो मार्गितव्यो महागिरिः |

ततः ताम् आपगाम् दिव्याम् प्रसन्न सलिलाशयान् || ४-४१-१४<br>
तत्र द्रक्ष्यथ कावेरीम् विहृताम् अप्सरो गणैः |

तस्य आसीनम् नगस्य अग्रे मलयस्य महोजसम् || ४-४१-१५<br>
द्रक्ष्यथ आदित्य संकाशम् अगस्त्यम् ऋषि सत्तमम् |

ततः तेन अभ्यनुज्ञाताः प्रसन्नेन महात्मना || ४-४१-१६<br>
ताम्रपर्णीम् ग्राह जुष्टाम् तरिष्यथ महानदीम् |

सा चन्दन वनैः चित्रैः प्रच्छन्ना द्वीप वारिणी || ४-४१-१७<br>
कान्ता इव युवती कान्तम् समुद्रम् अवगाहते |

ततो हेममयम् दिव्यम् मुक्ता मणि विभूषितम् || ४-४१-१८<br>
युक्तम् कवाटम् पाण्ड्यानाम् गता द्रक्ष्यथ वानराः |

ततः समुद्रम् आसाद्य संप्रधार्य अर्थ निश्चयम् || ४-४१-१९<br>
अगस्त्येन अन्तरे तत्र सागरे विनिवेशितः |<br>
चित्र सानु नगः श्रीमान् महेन्द्रः पर्वतोत्तमः || ४-४१-२०<br>
जात रूपमयः श्रीमान् अवगाढो महार्णवम् |

नाना विधैः नगैः फुल्लैः लताभिः च उपशोभितम् || ४-४१-२१<br>
देव ऋषि यक्ष प्रवरैः अप्सरोभिः च सेवितम् |<br>
सिद्ध चारण संघैः च प्रकीर्णम् सुमनोहरम् || ४-४१-२२<br>
तम् उपैति सहस्राक्षः सदा पर्वसु पर्वसु |

द्वीपः तस्य अपरे पारे शत योजन विसृतः || ४-४१-२३<br>
अगम्यो मानुषैः दीप्तः तम् मार्गध्वम् समंततः |

तत्र सर्व आत्मना सीता मार्गितव्या विशेषतः || ४-४१-२४<br>
स हि देशः तु वध्यस्य रावणस्य दुरात्मनः |<br>
राक्षस अधिपतेः वासः सहस्राक्ष समद्युतेः || ४-४१-२५

दक्षिणस्य समुद्रस्य मध्ये तस्य तु राक्षसी |<br>
अंगारक इति विख्याता चायाम् आक्षिप्य भोजिनी || ४-४१-२६

एवम् निःसंशयान् कृत्वा संशयान् नष्ट संशयाः |<br>
मृगयध्वम् नरेन्द्रस्य पत्नीम् अमित ओजसः || ४-४१-२७

तम् अतिक्रम्य लक्ष्मीवान् समुद्रे शत योजने |<br>
गिरिः पुष्पितको नाम सिद्ध चारण सेवितः || ४-४१-२८

चन्द्र सूर्य अंशु संकाशः सागर अंबु समाश्रयः |<br>
भ्राजते विपुलैः शृन्गैः अम्बरम् विलिखन् इव || ४-४१-२९

तस्य एकम् कांचनम् शृंगम् सेवते यम् दिवाकरः |<br>
श्वेतम् राजतम् एकम् च सेवते यम् निशाकरः |<br>
न तम् कृतघ्नाः पश्यन्ति न नृशंसा न नास्तिकाः || ४-४१-३०

प्रणम्य शिरसा शैलम् तम् विमार्गथ वानराः |<br>
तम् अतिक्रम्य दुर्धर्षम् सूर्यवान् नाम पर्वतः || ४-४१-३१<br>
अध्वना दुर्विगाहेन योजनानि चतुर्दश |

ततः तम् अपि अतिक्रम्य वैद्युतो नाम पर्वतः || ४-४१-३२<br>
सर्व काम फलैः वृक्षैः सर्व काल मनोहरैः |

तत्र भुक्त्वा वर अर्हाणि मूलानि च फलानि च || ४-४१-३३<br>
मधूनि पीत्वा जुष्टानि परम् गच्छत वानराः |

तत्र नेत्र मनः कांतः कुंजरो नाम पर्वतः || ४-४१-३४<br>
अगस्त्य भवनम् यत्र निर्मितम् विश्वकर्मणा |

तत्र योजन विस्तारम् उच्छ्रितम् दश योजनम् || ४-४१-३५<br>
शरणम् कांचनम् दिव्यम् नाना रत्न विभूषितम् |

तत्र भोगवती नाम सर्पाणाम् आलयः पुरी || ४-४१-३६<br>
विशाल रथ्या दुर्धर्षा सर्वतः परिरक्षिता |<br>
रक्षिता पन्नगैः घोरैः तीष्क्ण दम्ष्ट्रैः महा विषैः || ४-४१-३७<br>
सर्प राजो महाघोरो यस्याम् वसति वासुकिः |

निर्याय मार्गितव्या च सा च भोगवती पुरी || ४-४१-३८<br>
तत्र च अंतरोद्देशा ये केचन समावृताः |

तम् च देशम् अतिक्रम्य महान् ऋषभ संस्थितिः || ४-४१-३९<br>
सर्व रत्नमयः श्रीमान् ऋषभो नाम पर्वतः |

गोशीर्षकम् पद्मकम् च हरिश्यामम् च चन्दनम् || ४-४१-४०<br>
दिव्यम् उत्पद्यते यत्र तत् चैव अग्नि सम प्रभम् |

न तु तत् चन्दनम् दृष्ट्वा स्प्रष्टव्यम् च कदाचन || ४-४१-४१<br>
रोहिता नाम गंधर्वा घोरम् रक्षन्ति तद् वनम् |

तत्र गंधर्व पतयः पंच सूर्य सम प्रभाः || ४-४१-४२<br>
शैलूषो ग्रामणीः शिक्षः शुको बभ्रुः तथैव च |<br>
रवि सोम अग्नि वपुषा निवासः पुण्य कर्मणाम् || ४-४१-४३

अन्ते पृथिव्या दुर्धर्षाः ततः स्वर्ग जितः स्थिताः |<br>
ततः परम् न वः सेव्यः पितृ लोकः सुदारुणः || ४-४१-४४

राजधानी यमस्य एषा कष्टेन तमसा आवृता |<br>
एतावत् एव युष्माभिः वीरा वानर पुंगवाः |<br>
शक्यम् विचेतुम् गन्तुम् वा न अतो गतिमताम् गतिः || ४-४१-४५

सर्वम् एतत् समालोक्य यत् च अन्यत् अपि दृश्यते |<br>
गतिम् विदित्वा वैदेह्याः संनिवर्तितम् अर्हथ || ४-४१-४६

यः च मासान् निवृत्तो अग्रे दृष्टा सीत इति वक्ष्यति |<br>
मत् तुल्य विभवो भोगैः सुखम् स विहरिष्यति || ४-४१-४७

ततः प्रियतरो न अस्ति मम प्राणात् विशेषतः |<br>
कृत अपराधो बहुशो मम बन्धुः भविष्यति || ४-४१-४८

अमित बल पराक्रमा भवन्तो<br>
विपुल गुणेषु कुलेषु च प्रसूताः |<br>
मनुज पति सुताम् यथा लभध्वम्<br>
तत् अधिगुणम् पुरुषार्थम् आरभध्वम् || ४-४१-४९

इति वाल्मीकि रामायणे आदि काव्ये किष्किन्ध काण्डे एक चत्वारिंशः सर्गः
undefined
undefined
undefined

स सुग्रीवम् च ताराम् च स अंगदाम् सह लक्ष्मणः |<br>समान शोकः काकुत्स्थः सांत्वयन् इदम् अब्रवीत् || ४-२५-१

न शोक परितापेन श्रेयसा युज्यते मृतः |<br>यद् अत्र अनंतरम् कार्यम् तत् समाधातुम् अर्हथ || ४-२५-२

लोक वृत्तम् अनुष्ठेयम् कृतम् वो बाष्प मोक्षणम् |<br>न कालाद् उत्तरम् किंचित् कर्म शक्यम् उपासितुम् || 
४-२५-३

नियतिः कारणम् लोके नियतिः कर्म साधनम् |<br>नियतिः सर्व भूतानाम् नियोगेषु इह कारणम् || ४-२५-४

न कर्ता कस्यचित् कश्चित् नियोगे च अपि न ईश्वरः |<br>स्वभावे वर्तते लोकः तस्य कालः परायणम् || ४-२५-५

न कालः कालम् अत्येति न कालः परिहीयते |<br>स्वभावम् च समासाद्य न कश्चित् अतिवर्तते || ४-२५-६

न कालस्य अस्ति बंधुत्वम् न हेतुर् न पराक्रमः |<br>न मित्र ज्ञाति संबन्धः कारणम् न आत्मनो वशः || ४-२५-७

किम् तु काल परीणामो द्रष्टव्यः साधु पश्यता |<br>धर्मः च अर्थः च कामः च कालक्रम समाहिताः || ४-२५-८

इतः स्वाम् प्रकृतिम् वाली गतः प्राप्तः क्रिया फलम् |<br>साम दान अर्थ संयोगैः पवित्रम् प्लवग ईश्वर || 
४-२५-९

स्व धर्मस्य च संयोगात् जितः तेन महात्मना |<br>स्वर्गः परिगृहीतः च प्राणान् अपरिरक्षता || ४-२५-१०

एषा वै नियतिः श्रेष्ठा याम् गतो हरि यूथपः |<br>तत् अलम् परितापेन प्राप्त कालम् उपास्यताम् || ४-२५-११

वचन अन्ते तु रामस्य लक्ष्मणः पर वीर हा |<br>अवदत् प्रश्रितम् वाक्यम् सुग्रीवम् गत चेतसम् || ४-२५-१२

कुरु त्वम् अस्य सुग्रीव प्रेत कार्यम् अनंतरम् |<br>तारा अंगदाभ्याम् सहितो वालिनो दहनम् प्रति || ४-२५-१३

समाज्ञापय काष्ठानि शुष्काणि च बहूनि च |<br>चन्दनानि च दिव्यानि वालि संस्कार कारणात् || ४-२५-१४

समाश्वासय दीनम् त्वम् अंगदम् दीन चेतसम् |<br>मा भूः बालिश बुद्धिः त्वम् त्वत् अधीनम् इदम् पुरम् || ४-२५-१५

अंगदः तु आनयेत् माल्यम् वस्त्राणि विविधानि च |<br>घृतम् तैलम् अथो गन्धान् यत् च अत्र समनंतरम् || ४-२५-१६

त्वम् तार शिबिकाम् शीघ्रम् आदाय आगच्छ संभ्रमात् |<br>त्वरा गुणवती युक्ता हि अस्मिन् काले विशेषतः || 
४-२५-१७

सज्जी भवन्तु प्लवगाः शिबिक वाहन उचिताः |<br>समर्था बलिनः चैव निर्हरिष्यन्ति वालिनम् || ४-२५-१८

एवम् उक्त्वा तु सुग्रीवम् सुमित्र आनन्द वर्धनः |<br>तस्थौ भ्रातृ समीपस्थो लक्ष्मणः पर वीरहा || ४-२५-१९

लक्ष्मणस्य वचः श्रुत्वा तारः संभ्रान्त मानसः |<br>प्रविवेश गुहाम् शीघ्रम् शिबिका आसक्त मानसः || ४-२५-२०

आदाय शिबिकाम् तारः स तु पर्यापयत् पुनः |<br>वानरैः उह्यमानाम् ताम् शूरैः उद्वहन उचितैः || ४-२५-२१

दिव्याम् भद्र आसन युताम् शिबिकाम् स्यंदन उपमम् |<br>पक्षि कर्मभिः आचित्राम् द्रुम कर्म विभूषिताम् || 
४-२५-२२<br>अचिताम् चित्र पत्तीभिः सुनिविष्टाम् समंततः |<br>विमानम् इव सिद्धानाम् जाल वात आयान आयुताम् 
|| ४-२५-२३<br>सुनियुक्तानाम् विशालाम् च सुकृताम् शिल्पिभिः कृतात् |<br>दारु पर्वतकोपेताम् चारु कर्म 
परिष्कृताम् || ४-२५-२४<br>वर आभरण हारैः च चित्र माल्य उपशोभिताम् |<br>गुहागहन संच्छन्नाम् रक्त चन्दन 
भूषिताम् || ४-२५-२५<br>पुष्प ओघैः समभिच्छन्नाम् पद्म मालाभिः एव च |<br>तरुण आदित्य वर्णाभिः भ्राजमानभिः 
आवृताम् || ४-२५-२६

ईदृशी शिबिकाम् दृष्ट्वा रमो लक्ष्मणम् अब्रवीत् |<br>क्षिप्रम् विनीयताम् वली प्रेत कार्यम् विधीयताम् 
|| ४-२५-२७

ततो वालिनम् उद्यम्य सुग्रीवः शिबिकाम् तदा |<br>आरोपयत विक्रोशन् अंगदेन सह एव तु || ४-२५-२८

आरोप्य शिबिकाम् चैव वालिनम् गत जीवितम् |<br>अलंकारैः च विविधैः माल्यैः वस्त्रैः च भूषितम् || ४-२५-२९<br>
आज्ञापयत् तदा राजा सुग्रीवः प्लवग ईश्वरः |<br>और्ध्व देहिकम् आर्यस्य क्रियताम् अनुरूपतः || ४-२५-३०

विश्राणयन्तो रत्नानि विविधानि बहूनि च |<br>अग्रतः प्लवगा यान्तु शिबिका तद् अनंतरम् || ४-२५-३१

राज्ञाम् ऋद्धि विशेषा हि दृश्यन्ते भुवि यादृशाः |<br>तादृशैः इह कुर्वन्तु वानरा भ्रतृउ सत् क्रियाम् 
|| ४-२५-३२

तादृशम् वालिनः क्षिप्रम् प्राकुर्वन् और्ध्वदैहिकम् |<br>अंगदम् परिरभ्य आशु तार प्रभृतयः तथा || ४-२५-३३<br>
क्रोशन्तः प्रययुः सर्वे वानरा हत बान्धवाः |

ततः प्रणिहिताः सर्वा वानर्यो अस्य वशानुगाः || ४-२५-३४<br>चुक्रुशुः वीर वीर इति भूयः क्रोशन्ती ताः प्रियम् 
|

तारा प्रभृतयः सर्वा वानर्यो हत बान्धव || ४-२५-३५<br>अनुजग्मुः च भर्तारम् क्रोशंत्यः करुण स्वनाः |

तासाम् रुदित शब्देन वानरीणाम् वन अंतरे || ४-२५-३६<br>वनानि गिरयः चैव विक्रोशंति इव सर्वतः |

पुलिने गिरि नद्याः तु विविक्ते जल संवृते || ४-२५-३७<br>चिताम् चक्रुः सुबहवो वानरा वन चारिणः |

अवरोप्य ततः स्कंधात् शिबिकाम् वानरोत्तमाः || ४-२५-३८<br>तस्थुः एकांतम् आश्रित्य सर्वे शोक परायणाः |

ततः तारा पतिम् दृष्ट्वा शिबिका तल शायिनम् || ४-२५-३९<br>आरोप्य अंके शिरः तस्य विललाप सुदुःखिता |

हा वानर महाराज हा नाथ माम् वत्सल || ४-२५-४०<br>हा महार्हः महाबाहो हा मम प्रिय पश्य माम् |<br>जनम् न 
पश्यसि इमम् त्वम् कस्मात् शोक अभिपीडितम् || ४-२५-४१

प्रहृष्टम् इह ते वक्त्रम् गत असोः अपि मानद |<br>अस्त अर्क सम वर्णम् च दृश्यते जीवतो यथा || ४-२५-४२

एष त्वाम् राम रूपेण कालः कर्षति वानर |<br>येन स्म विधवाः सर्वाः कृता एक इषुणा रणे || ४-२५-४३

इमाः ताः तव राजेन्द्र वानर्यो अप्लवगाः तव|<br>पादैः विकृष्टम् अध्वानम् आगताः किम् न बुध्यसे || ४-२५-४४<br>
तव इष्टा ननु चैव इमा भार्याः चन्द्र निभ आननाः |

इदानीम् न ईक्षसे कस्मात् सुग्रीवम् प्लवग ईश्वरम् || ४-२५-४५<br>एते हि सचिवा राजन् तार प्रभृतयः तव |<br>
पुर वासि जनः च अयम् परिवार्य विषीदति || ४-२५-४६

विसर्जय एनान् सचिवान् यथा उचितम् अरिन्दम |<br>ततः क्रीडामहे सर्वा वनेषु मदनोत्कटाः || ४-२५-४७

एवम् विलपतीम् ताराम् पति शोक परीवृताम् |<br>उत्थापयन्ति स्म तदा वानर्यः शोक कर्शिताः || ४-२५-४८

सुग्रीवेण ततः सार्धम् अंगदः पितरम् रुदन् |<br>चिताम् आरोपयामास शोकेन अभिप्लुत इन्द्रियः || ४-२५-४९

ततो अग्निम् विधिवत् दत्त्वा सो अपसव्यम् चकार ह |<br>पितरम् दीर्घम् अध्वानम् प्रस्थितम् व्याकुल इन्द्रियः 
|| ४-२५-५०

संस्कृत्य वालिनम् तम् तु विधिवत् प्लवगर्षभाः |<br>आजग्मुः उदकम् कर्तुम् नदीम् शुभ जलाम् शिवाम् || ४-२५-५१

ततः ते सहिताः तत्र हि सः अंगदम् स्थाप्य च अग्रतः |<br>सुग्रीव तारा सहिताः सिषिचुः वानरा जलम् || ४-२५-५२

सुग्रीवेण एव दीनेन दीनो भूत्वा महाबलः |<br>समान शोकः काकुत्स्थः प्रेत कार्याणि अकारयत् || ४-२५-५३

ततो अथ तम् वालिनम् अग्र्य पौरुषम्<br>प्रकाशम् इक्ष्वाकु वर इषुणा हतम् |<br>प्रदीप्य दीप्त अग्नि सम ओजसम् 
तदा<br>स लक्ष्मणम् रामम् उपेयवान् हरिः || ४-२५-५४

इति वाल्मीकि रामायणे आदि काव्ये किष्किन्ध काण्डे पंच विंशः सर्गः
undefined
undefined
undefined

तम् दृष्ट्वा जृंभमाणम् ते क्रमितुम् शत योजनम् |<br>
वेगेन आपूर्यमाणम् च सहसा वानरोत्तमम् || ४-६७-१<br>
सहसा शोकम् उत्सृज्य प्रहर्षेण समन्विताः |<br>
विनेदुः तुष्टुवुः च अपि हनूमन्तम् महाबलम् || ४-६७-२

प्रहृष्टा विस्मिताः च अपि ते वीक्षन्ते समंततः |<br>
त्रिविक्रम कृत उत्साहम् नारायणम् इव प्रजाः || ४-६७-३

संस्तूयमानो हनुमान् व्यवर्धत महाबलः |<br>
समाविद्ध्य च लांगूलम् हर्षात् बलम् उपेयिवान् || ४-६७-४

तस्य संस्तूयमानस्य सर्वैः वनर पुंगवैः |<br>
तेजसा आपूर्यमाणस्य रूपम् आसीत् अनुत्तमम् || ४-६७-५

यथा विजृंभते सिंहो विवृते गिरि गह्वरे |<br>
मारुतस्य औरसः पुत्रः तथा संप्रति जृंभते || ४-६७-६

अशोभत मुखम् तस्य जृंभमाणस्य धीमतः |<br>
अंबरीष उपमम् दीप्तम् विधूम इव पावकः || ४-६७-७

हरीणाम् उत्थितो मध्यात् संप्रहृष्ट तनू रुहः |<br>
अभिवाद्य हरीन् वृद्धान् हनुमान् इदम् अब्रवीत् || ४-६७-८

अरुजन् पर्वत अग्राणि हुताशन सखो अनिलः |<br>
बलवान् अप्रमेयः च वायुः आकाश गोचरः || ४-६७-९

तस्य अहम् शीघ्र वेगस्य शीघ्र गस्य महात्मनः |<br>
मारुतस्य औरसः पुत्रः प्लवने च अस्मि तत् समः || ४-६७-१०

उत्सहेयम् हि विस्तीर्णम् आलिखंतम् इव अंबरम् |<br>
मेरुम् गिरिम् असंगेन परिगंतुम् सहस्रशः || ४-६७-११

बाहु वेग प्रणुन्नेन सागरेण अहम् उत्सहे |<br>
समाप्लावयितुम् लोकम् स पर्वत नदी ह्रदम् || ४-६७-१२

मम ऊरु जन्घा वेगेन भविष्यति समुत्थितः |<br>
समुत्थित महा ग्राहः समुद्रो वरुण आलयः || ४-६७-१३

पन्नग अशनम् आकाशे पतन्तम् पक्षि सेवितम् |<br>
वैनतेयम् अहम् शक्तः परिगंतुम् सहस्रशः || ४-६७-१४

उदयात् प्रस्थितम् वा अपि ज्वलंतम् रश्मि मालिनम् |<br>
अन् अस्तमितम् आदित्यम् अभिगंतुम् समुत्सहे || ४-६७-१५<br>
ततो भूमिम् असंस्पृष्ट्वा पुनः आगन्तुम् उत्सहे |<br>
प्रवेगेन एव महता भीमेन प्लवगर्षभाः || ४-६७-१६

उत्सहेयम् अतिक्रांतुम् सर्वान् आकाश गोचरान् |<br>
सागरम् शोषयिष्यामि दारयिष्यामि मेदिनीम् || ४-६७-१७

पर्वतान् चूर्णष्यामि प्लवमानः प्लवंगमाः |<br>
हरिष्यामि ऊरु वेगेन प्लवमानो महाअर्णवम् || ४-६७-१८

लतानाम् विविधाम् पुष्पम् पादपानाम् च सर्वशः |<br>
अनुयास्यति माम् अद्य प्लवमानम् विहायसा || ४-६७-१९<br>
भविष्यति हि मे पन्थाः स्वातेः पन्था इव अंबरे |

चरन्तम् घोरम् आकाशम् उत्पतिष्यन्तम् एव च || ४-६७-२०<br>
द्रक्ष्यन्ति निपतन्तम् च सर्व भूतानि वानराः |

महा मेरु प्रतीकाशम् माम् द्रक्ष्यध्वम् प्लवंगमाः || ४-६७-२१<br>
दिवम् आवृत्य गच्छन्तम् ग्रसमानम् इव अंबरम् |

विधमिष्यामि जीमूतान् कंपयिष्यामि पर्वतान् |<br>
सागरम् शोषयिष्यामि प्लवमानः समाहितः || ४-६७-२२

वैनतेयस्य वा शक्तिः मम वा मारुतस्य वा |<br>
ऋते सुपर्ण राजानम् मारुतम् वा महाबलम् |<br>
न तत् भूतम् प्रपश्यामि यत् माम् प्लुतम् अनुव्रजेत् || ४-६७-२३

निमेष अन्तर मात्रेण निरालंबनम् अंबरम् |<br>
सहसा निपतिष्यामि घनात् विद्युत् इव उत्थिता || ४-६७-२४

भविष्यति हि मे रूपम् प्लवमानस्य सागरम् |<br>
विष्णोः प्रक्रममाणस्य तदा त्रीन् विक्रमान् इव || ४-६७-२५

बुद्ध्या च अहम् प्रपश्यामि मनः चेष्टा च मे तथा |<br>
अहम् द्रक्ष्यामि वैदेहीम् प्रमोदध्वम् प्लवंगमाः || ४-६७-२६

मारुतस्य समो वेगे गरुडस्य समो जवे |<br>
अयुतम् योजनानाम् तु गमिष्यामि इति मे मतिः || ४-६७-२७

वासवस्य स वज्रस्य ब्रह्मणो वा स्वयंभुवः |<br>
विक्रम्य सहसा हस्तात् अमृतम् तत् इह आनये || ४-६७-२८<br>
लंकाम् वा अपि समुत्क्षिप्य गच्छेयम् इति मे मतिः |

तम् एवम् वानर श्रेष्ठम् गर्जन्तम् अमित प्रभम् || ४-६७-२९<br>
प्रहृष्टा हरयः तत्र समुदैक्षन्त विस्मिताः |

तत् च अस्य वचनम् श्रुत्वा ज्ञातीनाम् शोक नाशनम् || ४-६७-३०<br>
उवाच परिसंहृष्टो जांबवान् प्लवगेश्वरः |

वीर केसरिणः पुत्र वेगवन् मारुत आत्मज || ४-६७-३१<br>
ज्ञातीनाम् विपुलः शोकः त्वया तात प्रणाशितः |

तव कल्याण रुचयः कपि मुख्याः समागताः || ४-६७-३२<br>
मंगलम् कार्य सिद्धि अर्थम् करिष्यन्ति समाहिताः |

ऋषीणाम् च प्रसादेन कपि वृद्ध मतेन च || ४-६७-३३<br>
गुरूणाम् च प्रसादेन प्लवस्व त्वम् महाअर्णवम् |

स्थास्यामः च एक पादेन यावत् आगमनम् तव || ४-६७-३४<br>
त्वत् गतानि च सर्वेषाम् जीवितानि वन ओकसाम् |

ततः च हरि शार्दूलः तान् उवाच वन ओकसः || ४-६७-३५<br>
को अपि लोके न मे वेगम् प्लवने धारयिष्यति |

एतानि हि नगस्य अस्य शिला संकट शालिनः || ४-६७-३६<br>
शिखराणि महेन्द्रस्य स्थिराणि च महान्ति च |

येषु वेगम् गमिष्यामि महेन्द्र शिखरेषु अहम् || ४-६७-३७<br>
नाना द्रुम विकीर्णेषु धातु निष्पन्द शोभिषु |

एतानि मम वेगम् हि शिखराणि महान्ति च || ४-६७-३८<br>
प्लवतो धारयिष्यन्ति योजनानाम् इतः शतम् |

ततः तु मारुत प्रख्यः स हरिः मारुत आत्मजः |<br>
आरुरोह नग श्रेष्ठम् मह्न्द्रम् अरिंअर्दमः || ४-६७-३९<br>
वृतम् नाना विधैः पुष्पैः मृग सेवित शाद्वलम् |<br>
लता कुसुम संबाधम् नित्य पुष्प फल द्रुमम् || ४-६७-४०<br>
सिंह शार्दूल चरितम् मत्त मातंग सेवितम् |<br>
मत्त द्विज गण उद् धुष्टम् सलिल उत्पीड संकुलम् || ४-६७-४१

महद्भिः उच्छ्रितम् शृन्गैः महेन्द्रम् स महाबलः |<br>
विचचार हरिश्रेष्ठो महेन्द्र साम विक्रमः || ४-६७-४२

बाहुभ्याम् पीडितः तेन महाशैलो महात्मना |<br>
ररास सिंह अभिहतो महान् मत्त इव द्विपः || ४-६७-४३

मुमोच सलिल उत्पीडान् विप्रकीर्ण शिलौच्चयः |<br>
वित्रस्त मृग मातंगः प्रकंपित महा द्रुमः || ४-६७-४४

नानागंधर्वमिथुनैर्पानसंसर्गकर्कशैः |<br>
उत्पतद्भिर्विहंगैश्चविद्याधरगणैरपि - यद्वा -<br>
नाना गन्धर्व मिथुनैः पान संसर्ग कर्कशैः |<br>
उत् पतद्भिः विहंगैः च विद्याधर गणैः अपि || ४-६७-४५<br>
त्यज्यमान महा सानुः संनिलीन महा उरगः |<br>
शैल शृन्ग शिला उत्पातः तदा अभूत् स महा गिरिः || ४-६७-४६

निःश्वसद्भिस्तदातैतुभुजगैरर्धनिःसृतैः |<br>
सपताकैवाभातिसतदाधरणीधरः || - यद्वा -<br>
निःश्वसद्भिः तदा तैः तु भुजगैः अर्ध निःसृतैः |<br>
स पताक इव आभाति स तदा धरणी धरः || ४-६७-४७

ऋषिभित्राससंभ्रान्तैस्त्यज्यमानश्शिलोच्चयः - यद्वा -<br>
ऋषिभिः त्रास संभ्रांतैः त्यज्यमानः शिला उच्चयः |<br>
सीदन् महति कांतारे सार्थ हीन इव अध्व गः || ४-६७-४८

स वेगवान् वेग समाहित आत्मा<br>
हरि प्रवीरः पर वीर हन्ता |<br>
मनः समाधाय महाअनुभावो<br>
जगाम लंकाम् मनसा मनस्वी || ४-६७-४९

इति वाल्मीकि रामायणे आदि काव्ये किष्किन्ध
काण्डे सप्त षष्टितमः सर्गः
undefined
undefined
undefined

ततः प्रस्थाप्य सुग्रीवः तान् हरीन् दक्षिणाम् दिशम् |<br>
अब्रवित् मेघ संकाशम् सुशेषणम् नाम वानरम् | ४-४२-१

तारायाः पितरम् राजा श्वशुरम् भीम विक्रमम् |<br>
अब्रवीत् प्रांजलिः वाक्यम् अभिगम्य प्रणम्य च || ४-४२-२

महर्षि पुत्रम् मारीचम् अर्चिष्मन्तम् महाकपिम् |<br>
वृ^इतम् कपिवरैः शूरैः महेन्द्र सदृ^इश द्युतिम् || ४-४२-३<br>
बुद्धि विक्रम सम्पन्नान् वैनतेय सम द्युतिम् |<br>
मरीचि पुत्रान् मारीचान् अर्चिर्माल्यान् महबलान् || ४-४२-४<br>
ऋषि पुत्रान् च तान् सर्वान् प्रतीचीम् आदिशत् दिशम् |

द्वाभ्याम् शत सहस्राभ्याम् कपीनाम् कपि सत्तमाः || ४-४२-५<br>
सुशेषण प्रमुखा यूयम् वैदेहीम् परिमार्गथ |

सौराष्ट्रान् सह बाह्लीकान् चंद्रचित्रान् तथैव च || ४-४२-६<br>
स्फीतान् जन पदान् रम्यान् विपुलानि पुराणि च |<br>
पुंनाग गहनम् कुक्षिम् वकुल उद्दालक आकुलम् || ४-४२-७<br>
तथा केतक खँडान् च मार्गध्वम् हरि पुंगवाः |

प्रत्यक् स्रोतो वहाः चैव नद्यः शीतजलाः शिवाः || ४-४२-८<br>
तापसानाम् अरण्यानि कांतारा गिरयः च ये |<br>
तत्र स्थलीः मरुप्राया अति उच्च शिखराः शिलाः || ४-४२-९<br>
गिरि जाल आवृताम् दुर्गाम् मार्गित्वा पश्चिमाम् दिशम् |<br>
ततः पश्चिमम् आगम्य समुद्रम् द्रष्टुम् अर्हथ || ४-४२-१०<br>
तिमि नक्र आकुल जलम् गत्वा द्रक्ष्यथ वानराः |

ततः केतक खँडेषु तमाल गहनेषु च || ४-४२-११<br>
कपयो विहरिष्यन्ति नारिकेल वनेषु च |

तत्र सीताम् च मार्गध्वम् निलयम् रावणस्य च || ४-४२-१२<br>
वेलातल निवेष्टेषु पर्वतेषु वनेषु च |<br>
मुरची पत्तनम् चैव रम्यम् चैव जटा पुरम् || ४-४२-१३<br>
अवंतीम् अंगलेपाम् च तथा च अलक्षितम् वनम् |<br>
राष्ट्राणि च विशालानि पत्तनानि ततः ततः || ४-४२-१४

सिंधु सागरयोः चैव संगमे तत्र पर्वतः |<br>
महान् हेम गिरिः नाम शत शृंगो महाद्रुमः || ४-४२-१५

तत्र प्रस्थेषु रम्येषु सिंहाः पक्ष गमाः स्थिताः |<br>
तिमि मत्स्य गजाम्ब् चैव नीडानि आरोपयन्ति ते || ४-४२-१६

तानि नीडानि सिंहानाम् गिरि शृंग गताः च ये |<br>
दृप्ताः तृप्ताः च मातंगाः तोयद स्वन निःस्वनाः || ४-४२-१७<br>
विचरन्ति विशाले अस्मिन् तोय पूर्णे समन्ततः |

तस्य शृंगम् दिव स्पर्शम् कांचनम् चित्र पादपम् ||४-४२-१८<br>
सर्वम् आशु विचेतव्यम् कपिभिः काम रूपिभिः |

कोटिम् तत्र समुद्रे तु कांचनीम् शत योजनम् || ४-४२-१९<br>
दुर्दर्शाम् पारियात्रस्य गता द्रक्ष्यथ वानराः |

कोट्यः तत्र चतुर्विंशत् गंधर्वाणाम् तरस्विनाम् || ४-४२-२०<br>
वसन्ति अग्नि निकाशानाम् घोराणाम् काम रूपिणाम् |

पावक अर्चिः प्रतीकाशाः समवेताः समन्ततः || ४-४२-२१<br>
न अति आसादयित्वाः ते वानरैः भीम विक्रमैः |

न अदेयम् च फलम् तस्मात् देशात् किंचित् प्लवंगमैः || ४-४२-२२<br>
दुरासदा हि ते वीराः सत्त्ववन्तो महाबलाः |<br>
फल मूलानि ते तत्र रक्षन्ते भीम विक्रमाः || ४-४२-२३

तत्र यत्नः च कर्तव्यो मार्गितव्या च जानकी |<br>
न हि तेभ्यो भयम् किंचित् कपित्वम् अनुवर्तताम् || ४-४२-२४

तत्र वैदूर्य वर्णाभो वज्र संस्थान संस्थितः |<br>
नाना द्रुम लता आकीर्णो वज्रः नाम महागिरिः || ४-४२-२५<br>
श्रीमान् समुदितः तत्र योजनानाम् शतम् समम् |<br>
गुहाः तत्र विचेतव्याः प्रयत्नेन प्लवंगमाः || ४-४२-२६

चतुर् भागे समुद्रस्य चक्रवान् नाम पर्वतः |<br>
तत्र चक्रम् सहस्रारम् निर्मितम् विश्वकर्मणा || ४-४२-२७

तत्र पंचजनम् हत्वा हयग्रीवम् च दानवम् |<br>
आजहार ततः चक्रम् शंखम् च पुरुषोत्तमः || ४-४२-२८

तस्य सानुषु रम्येषु विशालासु गुहासु च |<br>
रावणः सह वैदेह्या मार्गितव्यः ततः ततः || ४-४२-२९

योजनानि चतुः षष्टिः वराहो नाम पर्वतः |<br>
सुवर्ण शृंगः सुमहान् अगाधे वरुण आलये || ४-४२-३०

तत्र प्राक् ज्योतिषम् नाम जातरूपमयम् पुरम् |<br>
यस्मिन् वसति दुष्ट आत्मा नरको नाम दानवः || ४-४२-३१

तत्र सानुषु रम्येषु विशालासु गुहासु च |<br>
रावणः सह वैदेह्या मार्गितव्यः ततः ततः || ४-४२-३२

तम् अतिक्रम्य शैलेन्द्रम् कांचनान् अन्तर दर्शनम् |<br>
पर्वतः सर्व सौवर्णो धारा प्रस्रवण आयुतः || ४-४२-३३

तम् गजाः च वराहाः च सिंहा व्याघ्राः च सर्वतः |<br>
अभिगर्जन्ति सततम् तेन शब्देन दर्पिताः || ४-४२-३४

यस्मिन् हरि हयः श्रीमान् महेन्द्रः पाकशासनः |<br>
अभिषिक्तः सुरै राजा मेघो नाम स पर्वतः || ४-४२-३५

तम् अतिक्रम्य शैलेन्द्रम् महेन्द्र परिपालितम् |<br>
षष्टिम् गिरि सहस्राणि कांचनानि गमिष्यथ || ४-४२-३६<br>
तरुण आदित्य वर्णानि भ्राजमानानि सर्वतः |<br>
जातरूपमयैः वृक्षैः शोभितानि सुपुष्पितैः || ४-४२-३७

तेषाम् मध्ये स्थितो राजा मेरुः उत्तम पर्वतः |<br>
आदित्येन प्रसन्नेन शैलो दत्त वरः पुरा || ४-४२-३८

तेन एवम् उक्तः शैलेन्द्रः सर्व एव त्वत् आश्रयाः |<br>
मत् प्रसादात् भविष्यन्ति दिवा रात्रौ च कांचनाः || ४-४२-३९<br>
त्वयि ये च अपि वत्स्यन्ति देव गन्धर्व दानवाः |<br>
ते भविष्यन्ति भक्ताः च प्रभया कांचन प्रभाः || ४-४२-४०

विश्वेदेवाः च वसवो मरुतः च दिव ओकसः |<br>
आगत्य पश्चिमाम् संध्याम् मेरुम् उत्तम पर्वतम् || ४-४२-४१<br>
आदित्यम् उपतिष्ठन्ति तैः च सूर्यो अभिपूजितः |<br>
अदृश्यः सर्व भूतानाम् अस्तम् गच्छति पर्वतम् || ४-४२-४२

योजनानाम् सहस्राणि दश तानि दिवाकरः |<br>
मुहूर्त अर्धेन तम् शीघ्रम् अभियाति शिल उच्चयम् || ४-४२-४३

शृंगे तस्य महत् दिव्यम् भवनम् सूर्य संनिभम् |<br>
प्रासाद गण संबाधम् विहितम् विश्वकर्मणा || ४-४२-४४

शोभितम् तरुभिः चित्रैः नाना पक्षि समाकुलैः |<br>
निकेतम् पाश हस्तस्य वरुणस्य महात्मनः || ४-४२-४५

अन्तरा मेरुम् अस्तम् च तालो दश शिरा महान् |<br>
जातरूपमयः श्रीमान् भ्राजते चित्र वेदिकः || ४-४२-४६

तेषु सर्वेषु दुर्गेषु सरस्सु च सरित्सु च |<br>
रावणः सह वैदेह्या मार्गितव्यः ततः ततः || ४-४२-४७

यत्र तिष्ठति धर्मज्ञः तपसा स्वेन भावितः |<br>
मेरु सावर्णिर् इति एष ख्यातो वै ब्रह्मणा समः || ४-४२-४८

प्रष्टव्यो मेरुसावर्णिः महर्षिः सूर्य संनिभः |<br>
प्रणम्य शिरसा भूमौ प्रवृत्तिम् मैथिलीम् प्रति || ४-४२-४९

एतावत् जीव लोकस्य भास्करो रजनी क्षये |<br>
कृत्वा वितिमिरम् सर्वम् अस्तम् गच्छति पर्वतम् || ४-४२-५०

एतावत् वानरैः शक्यम् गन्तुम् वानर पुंगवाः |<br>
अभास्करम् अमर्यादम् न जानीमः ततः परम् || ४-४२-५१

अवगम्य तु वैदेहीम् निलयम् रावणस्य च |<br>
अस्तम् पर्वतम् आसाद्य पूर्णे मासे निवर्तत || ४-४२-५२

ऊर्ध्वम् मासान् न वस्तव्यम् वसन् वध्यो भवेन् मम |<br>
सह एव शूरो युष्माभिः श्वशुरो मे गमिष्यति || ४-४२-५३

श्रोतव्यम् सर्वम् एतस्य भवद्भिः दिष्ट कारिभिः |<br>
गुरुः एष महाबाहुः श्वशुरो मे महाबलः || ४-४२-५४

भवन्तः च अपि विक्रान्ताः प्रमाणम् सर्वे एव हि |<br>
प्रमाणम् एनम् संस्थाप्य पश्यध्वम् पश्चिमाम् दिशम् || ४-४२-५५

दृष्टायाम् तु नरेन्द्रस्या पत्न्याम् अमित तेजसः |<br>
कृत कृत्या भविष्यामः कृतस्य प्रतिकर्मणा || ४-४२-५६

अतो अन्यत् अपि यत् कार्यम् कार्यस्य अस्य प्रियम् भवेत् |<br>
संप्रधार्य भवद्भिः च देश काल अर्थ संहितम् || ४-४२-५७

ततः सुषेण प्रमुखाः प्लवंगमाः<br>
सुग्रीव वाक्यम् निपुणम् निशम्य |<br>
आमंत्र्य सर्वे प्लवगाधिपम् ते<br>
जग्मुर् दिशम् ताम् वरुण अभिगुप्ताम् || ४-४२-५८

इति वाल्मीकि रामायणे आदि काव्ये किष्किन्ध काण्डे द्वि चत्वारिंशः सर्गः
undefined
undefined
undefined

ततः शरेण अभिहतो रामेण रण कर्कशः |<br>पपात सहसा वाली निकृत्तैव पादपः || ४-१७-१

स भूमौ न्यस्त सर्वांगः तप्त कांचन भूषणः |<br>अपतत् देव राजस्य मुक्त रश्मिर् इव ध्वजः || ४-१७-२

अस्मिन् निपतिते भूमौ हरि ऋषाणाम् गणेश्वरे |<br>नष्ट चन्द्रम् इव व्योम न व्यराजत मेदिनी || ४-१७-३

भूमौ निपतितस्य अपि तस्य देहम् महात्मनः |<br>न श्रीर् जहाति न प्राणा न तेजो न पराक्रमः || ४-१७-४

शक्र दत्ता वरा माला कान्चनी रत्न भूषिता |<br>दधार हरि मुख्यस्य प्राणान् तेजः श्रियम् च सा || ४-१७-५

स तया मालया वीरो हैमया हरियूथपः |<br>संध्यानुगत पर्यन्तः पयोधर इव अभवत् || ४-१७-६

तस्य माला च देहः च मर्मघाती च यः शरः |<br>त्रिधा इव रचिता लक्ष्मीः पतितस्य अपि शोभते || ४-१७-७

तत् अस्त्रम् तस्य वीरस्य स्वर्ग मार्ग प्रभावनम् |<br>राम बाणासन क्षिप्तम् आवहत् परमाम् गतिम् || ४-१७-८

तम् तथा पतितम् संख्ये गत अर्चिषम् इव अनलम् |<br>ययातिम् इव पुण्यान्ते देव लोकात् परिच्युतम् || ४-१७-९<br>
आदित्यम् इव कालेन युगान्ते भुवि पातितम् |<br>महेन्द्रम् इव दुर्धर्षम् उपेन्द्रम् इव दुस्सहम् || ४-१७-१०<br>
महेन्द्र पुत्रम् पतितम् वालिनम् हेम मालिनम् |<br>व्यूढ उरस्कम् महाबाहुम् दीप्तास्यम् हरि लोचनम् || ४-१७-११<br>
लक्ष्मण अनुचरो रामो ददर्श उपससर्प च |

तम् तथा पतितम् वीरम् गत अर्चिष्मतम् इव अनलम् || ४-१७-१२<br>बहुमान्य च तम् वीरम् वीक्षमाणम् शनैरिव |<br>
उपयातौ महावीर्यौ भ्रातरौ राम लक्ष्मणौ || ४-१७-१३

तम् दृष्ट्वा राघवम् वाली लक्ष्मणम् च महाबलम् |<br>अब्रवीत् परुषम् वाक्यम् प्रश्रितम् धर्म संहितम् || 
४-१७-१४<br>स भूमौ अल्पतेजोसुः निहतो नष्ट चेतनः |<br>अर्थ सहितया वाचा गर्वितम् रण गर्वितम् || ४-१७-१५

त्वम् नराधिपतेः पुत्रः प्रथितः प्रिय दर्शनः |<br>पराङ्मुख वधम् कृत्वा को अत्र प्राप्तः त्वया गुणः |<br>
यदहम् युद्ध सम्रब्धः त्वत् कृते निधनम् गतः || ४-१७-१६

कुलीनः सत्त्व संपन्नः तेजस्वी चरितव्रतः |<br>रामः करुणवेदी च प्रजानाम् च हितेरतः || ४-१७-१७<br>सानुक्रोशो 
महोत्साहः समयज्ञो दृढव्रतः |<br>इति एतत् सर्व भूतानि कथयन्ति यशो भुवि || ४-१७-१८

दमः शमः क्षमा धर्मो धृति सत्यम् पराक्रमः |<br>पर्थिवानाम् गुणा राजन् दण्डः च अपकारिषु || १-१७-१९

तान् गुणान् संप्रधार्य अहम् अग्र्यम् च अभिजनम् तव |<br>तारया प्रतिषिद्धो अपि सुग्रीवेण समागतः || १-१७-२०

न माम् अन्येन संरब्धम् प्रमत्तम् वेद्धुम् अर्हसि |<br>इति मे बुद्धिर् उत्पन्ना बभूव अदर्शने तव || १-१७-२१

न त्वाम् विनिहत आत्मानम् धर्म ध्वजम् अधार्मिकम् |<br>जाने पाप समाचारम् तृणैः कूपम् इव आवृतम् || १-१७-२२

सताम् वेष धरम् पापम् प्रच्छन्नम् इव पावकम् |<br>न अहम् त्वाम् अभिजानामि धर्म छद्माभि संवृतम् || १-१७-२३

विषये वा पुरे वा ते यदा पापम् करोमि अहम् |<br>न च त्वाम् अवजाने अहं कस्मात् त्वम् हंसि अकिल्बिषम् || 
१-१७-२४<br>फल मूल अशनम् नित्यम् वानरम् वन गोचरम् |<br>माम् इह अप्रतियुध्यन्तम् अन्येन च समागतम् || १-१७-२५

त्वम् नराधिपतेः पुत्रः प्रतीतः प्रियदर्शनः |<br>लिन्गम् अपि अस्ति ते राजन् दृश्यते धर्म सम्हितम् || 
१-१७-२६

कः क्षत्रिय कुलेजातः श्रुतवान् नष्टसंशयः |<br>धर्म लिंग प्रतिच्छन्नः क्रूरम् कर्म समाचरेत् || १-१७-२७

राम राघव कुले जातो धर्मवान् इति विश्रुतः |<br>अभव्यो भव्य रूपेण किम् अर्थम् परिधावसे || १-१७-२८

साम दानम् क्षमा धर्मः सत्यम् धृति पराक्रमौ |<br>पार्थिवानाम् गुणा राजन् दण्डः च अपि अपकारिषु || १-१७-२९

वयम् वनचरा राम मृगा मूल फल अशनाः |<br>एषा प्रकृतिर् अस्माकम् पुरुषः त्वम् नरेश्वरः || १-१७-३०

भूमिर् हिरण्यम् रूपम् च निग्रहे कारणानि च |<br>तत्र कः ते वने लोभो मदीयेषु फलेषु वा || १-१७-३१

नयः च विनयः च उभौ निग्रह अनुग्रहौ अपि |<br>राज वृत्तिर् असंकीर्णा न नृपाः काम वृत्तयः || १-१७-३२

त्वम् तु काम प्रधानः च कोपनः च अनवस्थितः |<br>राज वृत्तेषु संकीर्णः शरासन परायणः || १-१७-३३

न ते अस्ति अपचितिः धर्मे न अर्थे बुद्धिर् अवस्थिता |<br>इन्द्रियैः काम वृत्तः सन् कृष्यसे मनुजेश्वर 
|| १-१७-३४

हत्वा बाणेन काकुत्स्थ माम् इह अनपराधिनम् |<br>किम् वक्ष्यसि सताम् मध्ये कर्म कृत्वा जुगुप्सितम् || १-१७-३५

राजहा ब्रह्महा गोघ्नः चोरः प्राणिवधे रतः |<br>नास्तिकः परिवेत्ता च सर्वे निरय गामिनः || १-१७-३६

सूचकः च कदर्यः च मित्र्घ्नो गुरुतल्पगः |<br>लोकं पापात्मानम् एते गच्छन्ते न अत्र संशयः || १-१७-३७

अधार्यम् चर्म मे सद्भी रोमाणि अस्थि च वर्जितम् |<br>अभक्ष्याणि च मांसानि त्वत् विधैः धर्मचारिभिः || 
१-१७-३८

पंच पंच नखा भक्ष्या ब्रह्म क्षत्रेण राघव |<br>शल्यकः श्वाविधो गोधा शशः कूर्मः च पंचमः || १-१७-३९

चर्म च अस्थि च मे राजन् न स्पृशन्ति मनीषिणः |<br>अभक्ष्याणि च मांसानि सो अहम् पंच नखो हतः || १-१७-४०

तारया वाक्यम् उक्तो अहम् सत्यम् सर्वज्ञया हितम् |<br>तद् अतिक्रम्य मोहेन कालस्य वशम् आगतः || १-१७-४१

त्वया नाथेन काकुत्स्थ न सनाथा वसुंधरा |<br>प्रमदा शील संपूर्णा पति एव च विधर्मिणा || १-१७-४२

शठो नैकृतिकः क्षुद्रो मिथ्या प्रश्रित मानसः |<br>कथम् दशरथेन त्वम् जातः पापो महात्मना || १-१७-४३

छिन्न चारित्र्य कक्ष्येण सताम् धर्म अतिवर्तिना |<br>त्यक्त धर्म अंकुशेन अहम् निहतो राम हस्तिना || १-१७-४४

अशुभम् च अपि अयुक्तम् च सताम् च एव विगर्हितम् |<br>वक्ष्यसे च ईदृशम् कृत्वा सद्भिः सह समागतः || १-१७-४५

उदासीनेषु यो अस्मासु विक्रमो अयम् प्रकाशितः |<br>अपकारिषु ते राम न एवम् पश्यामि विक्रमम् || १-१७-४६

दृश्यमानः तु युध्येथा मया युधि नृपात्मज |<br>अद्य वैवस्वतम् देवम् पश्येः त्वम् निहतो मया || १-१७-४७

त्वया अदृश्येन तु रणे निहतो अहम् दुरासदः |<br>प्रसुप्तः पन्नगेन इव नरः पाप वशम् गतः || १-१७-४८

सुग्रीव प्रिय कामेन यद् अहम् निहतः त्वया |<br>माम् एव यदि पूर्वम् त्वम् एतद् अर्थम् अचोदयः |<br>मैथिलिम् 
अहम् एक आह्ना तव च आनीतवान् भवेः || १-१७-४९<br>राक्षसम् च दुरात्मानाम् तव भार्य अपहारिणम् |<br>कण्ठे 
बद्ध्वा प्रदद्याम् ते अनिहतम् रावणम् रणे || ३-१७-५०

न्यस्ताम् सागर तोये वा पाताले वा अपि मैथिलीम् |<br>आनयेयम् तव आदेशात् श्वेताम् अश्वतरीम् इव || ४-१७-५१

युक्तम् यत् प्रप्नुयात् राज्यम् सुग्रीवः स्वर् गते मयि |<br>अयुक्तम् यद् अधर्मेण त्वया अहम् निहतो रणे 
|| ४-१७-५२

कामम् एवम् विधम् लोकः कालेन विनियुज्यते |<br>क्षमम् चेत् भवता प्राप्तम् उत्तरम् साधु चिंत्यताम् || ४-१७-५३

इति एवम् उक्त्वा परिशुष्क वक्त्रः<br>शर अभिघातात् व्यथितो महात्मा |<br>समीक्ष्य रामम् रवि संनिकाशम्<br>
तूष्णीम् बभौ वानर राज सूनुः || ४-१७-५४

इति वाल्मीकि रामायणे आदि काव्ये किष्किन्ध काण्डे सप्तदशः सर्गः
undefined
undefined
undefined

इति उक्तः प्रश्रितम् वाक्यम् धर्म अर्थ सहितम् हितम् |<br>परुषम् वालिना रामो निहतेन विचेतसा || ४-१८-१

तम् निष्प्रभम् इव आदित्यम् मुक्त तोयम् इव अंबुदम् |<br>उक्त वाक्यम् हरि श्रेष्ठम् उपशांतम् इव अनलम् 
|| ४-१८-२<br>धर्म अर्थ गुण संपन्नम् हरि ईश्वरम् अनुत्तमम् |<br>अधिक्षिप्तः तदा रामः पश्चात् वालिनम् 
अब्रवीत् || ४-१८-३

धर्मम् अर्थम् च कामम् च समयम् च अपि लौकिकम् |<br>अविज्ञाय कथम् बाल्यात् माम् इह अद्य विगर्हसे || ४-१८-४

अपृष्ट्वा बुद्धि संपन्नान् वृद्धान् आचार्य संमतान् |<br>सौम्य वानर चापल्यात् त्वम् माम् वक्तुम् इह इच्छसि 
|| ४-१८-५

इक्ष्वाकूणाम् इयम् भूमिः स शैल वन कानना |<br>मृग पक्षि मनुष्याणाम् निग्रह अनुग्रहेषु अपि || ४-१८-६

ताम् पालयति धर्मात्मा भरतः सत्यवान् ऋजुः |<br>धर्म काम अर्थ तत्त्वज्ञो निग्रह अनुग्रहे रतः || ४-१८-७

नयः च विनयः च उभौ यस्मिन् सत्यम् च सुस्थितम् |<br>विक्रमः च यथा दृष्टः स राजा देश कालवित् || ४-१८-८

तस्य धर्म कृत आदेशा वयम् अन्ये च पार्थिवः |<br>चरामो वसुधाम् कृत्स्नाम् धर्म संतानम् इच्छवः || ४-१८-९

तस्मिन् नृपति शार्दूल भरते धर्म वत्सले |<br>पालयति अखिलाम् पृथ्वीम् कः चरेत् धर्म विप्रियम् || ४-१८-१०

ते वयम् मार्ग विभ्रष्टम् स्वधर्मे परमे स्थिताः |<br>भरत आज्ञाम् पुरस्कृत्य निगृह्णीमो यथा विधि || ४-१८-११

त्वम् तु संक्लिष्ट धर्मः च कर्मणा च विगर्हितः |<br>काम तंत्र प्रधानः च न स्थितो राज वर्त्मनि || ४-१८-१२

ज्येष्ठो भ्राता पिता चैव यः च विद्याम् प्रयच्छति |<br>त्रयः ते पितरो ज्ञेया धर्मे च पथि वर्तिनः || ४-१८-१३

यवीयान् आत्मनः पुत्रः शिष्यः च अपि गुणोदितः |<br>पुत्रवत् ते त्रयः चिंत्या धर्मः चैव अत्र कारणम् || 
४-१८-१४

सूक्ष्मः परम दुर्ज्ञेयः सताम् धर्मः प्लवंगम |<br>हृदिस्थः सर्व भूतानाम् आत्मा वेद शुभाशुभम् || ४-१८-१५

चपलः चपलैः सार्धम् वानरैः अकृत आत्मभिः |<br>जात्यंध इव जात्यन्धैः मंत्रयन् द्रक्ष्यसे नु किम् || ४-१८-१६

अहम् तु व्यक्तताम् अस्य वचनस्य ब्रवीमि ते |<br>न हि माम् केवलम् रोषात् त्वम् विगर्हितुम् अर्हसि || ४-१८-१७

तत् एतत् कारणम् पश्य यत् अर्थम् त्वम् मया हतः |<br>भ्रातुर् वर्तसि भार्यायाम् त्यक्त्वा धर्मम् सनातनम् 
|| ४-१८-१८

अस्य त्वम् धरमाणस्य सुग्रीवस्य महात्मनः |<br>रुमायाम् वर्तसे कामात् स्नुषायाम् पाप कर्मकृत् || ४-१८-१९

तद् व्यतीतस्य ते धर्मात् काम वृत्तस्य वानर |<br>भ्रातृ भार्या अभिमर्शे अस्मिन् दण्डो अयम् प्रतिपादितः 
|| ४-१८-२०

न हि लोक विरुद्धस्य लोक वृत्तात् अपेयुषः |<br>दण्डात् अन्यत्र पश्यामि निग्रहम् हरि यूथप || ४-१८-२१

न च ते मर्षये पापम् क्ष्त्रियो अहम् कुलोद्गतः |<br>औरसीम् भगिनीम् वा अपि भार्याम् वा अपि अनुजस्य यः 
|| ४-१८-२२<br>प्रचरेत नरः कामात् तस्य दण्डो वधः स्मृतः |

भरतः तु महीपालो वयम् तु आदेश वर्तिनः || ४-१८-२३<br>त्वम् च धर्मात् अतिक्रान्तः कथम् शक्यम् उपेक्षितुम् 
|

गुरु धर्म व्यतिक्रान्तम् प्राज्ञो धर्मेण पालयन् || ४-१८-२४<br>भरतः काम युक्तानाम् निग्रहे पर्यवस्थितः 
|

वयम् तु भरत आदेशम् विधिम् कृत्वा हरीश्वर |<br>त्वत् विधान् भिन्न मर्यादान् निग्रहीतुम् व्यवस्थिताः || 
४-१८-२५

सुग्रीवेण च मे सख्यम् लक्ष्मणेन यथा तथा |<br>दार राज्य निमित्तम् च निःश्रेयसकरः स मे || ४-१८-२६

प्रतिज्ञा च मया दत्ता तदा वानर संनिधौ |<br>प्रतिज्ञा च कथम् शक्या मत् विधेन अनवेक्षितुम् || ४-१८-२७

तत् एभिः कारणैः सर्वैर् महद्भिः धर्म संहितैः |<br>शासनम् तव यत् युक्तम् तत् भवान् अनुमन्यताम् || ४-१८-२८

सर्वथा धर्म इति एव द्रष्टव्यः तव निग्रहः |<br>वयस्यस्य उपकर्तव्यम् धर्मम् एव अनुपश्यता || ४-१८-२९

शक्यम् त्वया अपि तत् कार्यम् धर्मम् एव अनुवर्तता |<br>श्रूयते मनुना गीतौ श्लोकौ चारित्र वत्सलौ ||<br>
गृहीतौ धर्म कुशलैः तथा तत् चरितम् मयाअ || ४-१८-३०

राजभिः धृत दण्डाः च कृत्वा पापानि मानवाः |<br>निर्मलाः स्वर्गम् आयान्ति सन्तः सुकृतिनो यथा || ४-१८-३१

शसनात् वा अपि मोक्षात् वा स्तेनः पापात् प्रमुच्यते |<br>राजा तु अशासन् पापस्य तद् आप्नोति किल्बिषम् 
|| ४-१८-३२

आर्येण मम मान्धात्रा व्यसनम् घोरम् ईप्सितम् |<br>श्रमणेन कृते पापे यथा पापम् कृतम् त्वया || ४-१८-३३

अन्यैः अपि कृतम् पापम् प्रमत्तैः वसुधा अधिपैः |<br>प्रायश्चित्तम् च कुर्वन्ति तेन तत् शाम्यते रजः || 
४-१८-३४

तत् अलम् परितापेन धर्मतः परिकल्पितः |<br>वधो वानरशार्दूल न वयम् स्व वशे स्थिताः || ४-१८-३५

श्रुणु च अपि अपरम् भूयः कारणम् हरिपुंगव |<br>तत् श्रुत्वा हि महत् वीर न मन्युम् कर्तुम् अर्हसि || ४-१८-३६

न मे तत्र मनस्तापो न मन्युः हरिपुंगव |<br>वागुराभिः च पाशैः च कूटैः च विविधैः नराः || ४-१८-३७<br>प्रतिच्छन्नाः 
च दृश्याः च गृह्णन्ति सुबहून् मृगान् |

प्रधावितान् वा वित्रस्तान् विस्रब्धान् अतिविष्ठितान् || ४-१८-३८<br>प्रमत्तान् अप्रमत्तान् वा नरा मांस 
अशिनो भृशम् |<br>विध्यन्ति विमुखाम् च अपि न च दोषो अत्र विद्यते || ४-१८-३९

यान्ति राजर्षयः च अत्र मृगयाम् धर्म कोविदाः |<br>तस्मात् त्वम् निहतो युद्धे मया बाणेन वानर |<br>अयुध्यन् 
प्रतियुध्यन् वा यस्मात् शाखा मृगो हि असि || ४-१८-४०

दुर्लभस्य च धर्मस्य जीवितस्य शुभस्य च |<br>राजानो वानरश्रेष्ठ प्रदातारो न संशयः || ४-१८-४१

तान् न हिंस्यात् न च आक्रोशेन् न आक्षिपेन् न अप्रियम् वदेत् |<br>देवा मानुष रूपेण चरन्ति एते मही तले 
|| ४-१८-४२

त्वम् तु धर्मम् अविज्ञाय केवलम् रोषम् आस्थितः |<br>विदूषयसि माम् धर्मे पितृ पैतामहे स्थितम् || ४-१८-४३

एवम् उक्तः तु रामेण वाली प्रव्यथितो भृशम् |<br>न दोषम् राघवे दध्यौ धर्मे अधिगत निश्चयः || ४-१८-४४

प्रत्युवाच ततो रामम् प्रांजलिर् वानरेश्वरः |<br>यत् त्वम् आत्थ नरश्रेष्ठ तत् थथा एव न अत्र संशयः || 
४-१८-४५

प्रतिवक्तुम् प्रकृष्टे हि न अपकृष्टः तु शक्नुयात् |<br>यत् अयुक्तम् मया पूर्वम् प्रमादात् वाक्यम् अप्रियम् 
|| ४-१८-४६<br>तत्र अपि खलु माम् दोषम् कर्तुम् न अर्हसि राघव |

त्वम् हि दृष्टार्थ तत्त्वज्ञः प्रजानाम् च हिते रतः |<br>कार्य कारण सिद्धौ च प्रसन्ना बुद्धिः अव्यया 
|| ४-१८-४७

माम् अपि अवगतम् धर्मात् व्यतिक्रान्त पुरस्कृतम् |<br>धर्म संहितया वाचा धर्मज्ञ परिपालय || ४-१८-४८

बाष्प संरुद्ध कण्ठः तु वाली स आर्त रवः शनैः |<br>उवाच रामम् संप्रेक्ष्य पंकलग्न इव द्विपः || ४-१८-४९

न च आत्मानम् अहम् शोचे न ताराम् न अपि बान्धवान् |<br>यथा पुत्रम् गुणश्रेष्ठम् अंगदम् कनकांगदम् || ४-१८-५०

स मम अदर्शनात् दीनो बाल्यात् प्रभृति लालितः |<br>तटाक इव पीतांबुः उपशोषम् गमिष्यति || ४-१८-५१

बालः च अकृतबुद्धिः च एक पुत्रः च मे प्रियः |<br>तारेयो राम भवता रक्षणीयो महाबलः || ४-१८-५२

सुग्रीवे च अंगदे चैव विधत्स्व मतिम् उत्तमाम् |<br>त्वम् हि गोप्ता च शास्ता च कार्याकार्य विधौ स्थितः 
|| ४-१८-५३

या ते नरपते वृत्तिः भरते लक्ष्मणे च या |<br>सुग्रीवे च अंगदे राजन् ताम् चिंतयितुम् अर्हसि || ४-१८-५४

मत् दोष कृत दोषाम् ताम् यथा ताराम् तपस्विनीम् |<br>सुग्रीवो न अवमन्येत तथा अवस्थातुम् अर्हसि || ४-१८-५५

त्वया हि अनुगृहीतेन शक्यम् राज्यम् उपासितुम् |<br>त्वत् वशे वर्तमानेन तव चित्त अनुवर्तिना || ४-१८-५६<br>
शक्यम् दिवम् च आर्जयितुम् वसुधाम् च अपि शासितुम् |

त्वतः अहम् वधम् आकांक्षयन् वार्यमाणो अपि तारया || ४-१८-५७<br>सुग्रीवेण सह भ्राता द्वन्द्व युद्धम् उपागतम् 
|<br>इति उक्त्वा वानरो रामम् विरराम हरीश्वरः || ४-१८-५८

स तम् आश्वासयत् रामो वालिनम् व्यक्त दर्शनम् |<br>साधु सम्मतया वाचा धर्म तत्त्वार्त्ध युक्तया || ४-१८-५९

न संतापः त्वया कार्यम् एतत् अर्थम् प्लवंगम |<br>न वयम् भवता चिंत्या न अपि आत्मा हरिसत्तम |<br>वयम् भवत् 
विशेषेण धर्मतः कृत निश्चयाः || ४-१८-६०

दण्ड्ये यः पातयेत् दण्डम् दण्ड्यो यः च अपि दण्ड्यते |<br>कार्य कारण सिद्धार्थौ उभौ तौ न अवसीदतः || ४-१८-६१

तत् भवान् दण्ड सम्योगात् अस्मात् विगत कल्मषः |<br>गतः स्वाम् प्रकृतिम् धर्म्याम् धर्म दिष्टेन वर्त्मना 
|| ४-१८-६२

त्यज शोकम् च मोहम् च भयम् च हृदये स्थितम् |<br>त्वया विधानम् हर्यग्र्य न शक्यम् अतिवर्तितुम् || ४-१८-६३

यथा त्वयि अंगदो नित्यम् वर्तते वानरेश्वरः |<br>तथा वर्तते सुग्रीवो मयि च अपि न संशयः || ४-१८-६४

स तस्य वाक्यम् मधुरम् महात्मनः<br>समाहितम् धर्म पथानुवर्तिनः |<br>निशम्य रामस्य रणावमर्दिनो<br>वचः सुयुक्तम् 
निजगाद वानरः || ४-१८-६५

शराभितप्तेन विचेतसा मया<br>प्रदूषितः त्वम् यद् अजानता विभो |<br>इदम् महेन्द्रोपम भीम विक्रम<br>प्रसादितः 
त्वम् क्षम मे नरेश्वर || ४-१८-६६

इति वाल्मीकि रामायणे आदि काव्ये किष्किन्ध काण्डे अष्टदशः सर्गः
undefined
undefined
undefined

अथ राजा समृद्ध अर्थः सुग्रीवः प्लवगेश्वरः |<br>उवाच नरशार्दूलम् रामम् परबलार्दनम् || ४-४०-१

आगता विनिविष्टाः च बलिनः कामरूपिणः |<br>वानरेन्द्रा महेन्द्र आभा ये मत् विषय वासिनः || ४-४०-२

त इमे बहु विक्रान्तैः बलिभिः भीम विक्रमैः |<br>आगता वानरा घोरा दैत्य दानव संनिभाः || ४-४०-३

ख्यात कर्म अपदानाः च बलवन्तो जित क्लमाः |<br>पराक्रमेषु विख्याता व्यवसायेषु च उत्तमाः || ४-४०-४<br>पृथिवि अंबु 
चरा राम नाना नग निवासिनः |<br>कोटि ओघाः च इमे प्राप्ता वानराः तव किंकराः || ४-४०-५

निदेश वर्तिनः सर्वे सर्वे गुरु हिते स्थिताः |<br>अभिप्रेतम् अनुष्ठातुम् तव शक्ष्यन्ति अरिंदम || ४-४०-६

त इमे बहु साहस्रैः अनेकैः बहु विक्रमैः |<br>आगता वानरा घोरा दैत्य दानव संनिभाः || ४-४०-७

यत् मन्यसे नरव्याघ्र प्राप्त कालम् तत् उच्यताम् |<br>तत् सैन्यम् त्वत् वशे युक्तम् आज्ञापयितुम् अर्हसि || ४-४०-८

कामम् एषाम् इदम् कार्यम् विदितम् मम तत्त्वतः |<br>तथा अपि तु यथा युक्तम् आज्ञापयितुम् अर्हसि || ४-४०-९

तथा ब्रुवाणम् सुग्रीवम् रामो दशरथात्मजः |<br>बाहुभ्याम् संपरिष्वज्य इदम् वचनम् अब्रवीत् || ४-४०-१०

ज्ञायताम् सौम्य वैदेही यदि जीवति वा न वा |<br>स च देशो महाप्राज्ञ यस्मिन् वसति रावणः || ४-४०-११

अधिगम्य तु वैदेहीम् निलयम् रावणस्य च |<br>प्राप्त कालम् विधास्यामि तस्मिन् काले सह त्वया || ४-४०-१२

न अहम् अस्मिन् प्रभुः कार्ये वानरेन्द्र न लक्ष्मणः |<br>त्वम् अस्य हेतुः कार्यस्य प्रभुः च प्लवगेश्वर || ४-४०-१३

त्वम् एव आज्ञापय विभो मम कार्य विनिश्चयम् |<br>त्वम् हि जानासि यत् कार्यम् मम वीर न संशयः || ४-४०-१४

सुहृद् द्वितीयो विक्रान्तः प्राज्ञः काल विशेष वित् |<br>भवान् अस्मत् हिते युक्तः सुहृद् आप्तो अर्थवित्तमः || ४-४०-१५

एवम् उक्तः तु सुग्रीवो विनतम् नाम यूथपम् |<br>अब्रवीत् राम सांनिध्ये लक्ष्मणस्य च धीमतः || ४-४०-१६<br>शैलाभम् 
मेघ निर्घोषम् ऊर्जितम् प्लवगेश्वरम् |

सोम सूर्य निभैः सार्धम् वानरैः वानरोत्तम || ४-४०-१७<br>देश काल नयैः युक्तः विज्ञः कार्य विनिश्चये |<br>वृतः शत 
सहस्रेण वानराणाम् तरस्विनाम् || ४-४०-१८<br>अधिगच्छ दिशम् पूर्वाम् स शैल वन काननाम् |

तत्र सीताम् च वैदेहीम् निलयम् रावणस्य च || ४-४०-१९<br>मार्गध्वम् गिरि दुर्गेषु वनेषु च नदीषु च |

नदीम् भागीरथीम् रम्याम् सरयूम् कौशिकीम् तथा || ४-४०-२०<br>कालिंदीम् यमुनाम् रम्याम् यामुनम् च महागिरिम् |<br>सरस्वतीम् 
च सिंधुम् च शोणम् मणि निभ उदकम् || ४-४०-२१<br>महीम् कालमहीम् चैव शैल कानन शोभिताम् |<br>ब्रह्ममालान् विदेहान् 
च मालवान् काशि कोसलान् || ४-४०-२२<br>मागधाम् च महाग्रामान् पुण्ड्रान् अंगाम् तथैव च |<br>भूमिम् च कोशकाराणाम् 
भूमिम् च रजत आकराम् || ४-४०-२३

सर्वम् च तत् विचेतव्यम् मार्गयद्भिः ततः ततः |<br>रामस्य दयिताम् भार्याम् सीताम् दशरथः स्नुषाम् || ४-४०-२४

समुद्रम् अवगाढान् च पर्वतान् पत्तनानि च |<br>मंदरस्य च ये कोटिम् संश्रिताः केचित् आलयाः || ४-४०-२५<br>कर्ण प्रावरणाः 
चैव तथा च अपि ओष्ठ कर्णकाः |<br>घोर लोह मुखाः चैव जवनाः च एक पादकाः || ४-४०-२६<br>अक्षया बलवंतः च तथैव पुरुष आदकाः 
|<br>किराताः तीक्ष्ण चूडाः च हेमाभाः प्रिय दर्शनाः || ४-४०-२७<br>आम मीन अशनाः चापि किराता द्वीप वासिनः |<br>अंतर् 
जल चरा घोरा नरव्याघ्रा इति स्मृताः || ४-४०-२८<br>एतेषाम् आश्रयाः सर्वे विचेयाः कानन ओकसः |<br>गिरिभिर् ये च गम्यन्ते 
प्लवनेन प्लवेन च || ४-४०-२९

यत्नवन्तो यव द्वीपम् सप्त राज्य उपशोभितम् |<br>सुवर्ण रूप्यकम् द्वीपम् सुवर्ण आकर मण्डितम् || ४-४०-३०<br>यव द्वीपम् 
अतिक्रम्य शिशिरो नाम पर्वतः |<br>दिवम् स्पृशति शृन्गेण देव दानव सेवितः || ४-४०-३१<br>एतेषाम् गिरि दुर्गेषु प्रपातेषु 
वनेषु च |<br>मार्गध्वम् सहिताः सर्वे राम पत्नीम् यशस्विनीम् || ४-४०-३२

ततो रक्त जलम् प्राप्य शोण आख्यम् शीघ्र वाहिनीम् |<br>गत्वा पारम् समुद्रस्य सिद्ध चारण सेवितम् || ४-४०-३३<br>तस्य 
तीर्थेषु रम्येषु विचित्रेषु वनेषु च |<br>रावणः सह वैदेह्या मार्गितव्यः ततः ततः || ४-४०-३४

पर्वत प्रभवा नद्यः सुभीम बहु निष्कुटाः |<br>मार्गितव्या दरीमन्तः पर्वताः च वनानि च || ४-४०-३५

ततः समुद्र द्वीपान् च सुभीमान् द्रष्टुम् अर्हथ |<br>ऊर्मिमंतम् महारौद्रम् क्रोशंतम् अनिल उद्धितम् || ४-४०-३६

तत्र असुरा महाकायाः छायाम् गृह्णन्ति नित्यशः |<br>ब्रह्मणा समनुज्ञाता दीर्घ कालम् बुभुक्षिताः || ४-४०-३७<br>तम् 
काल मेघ प्रतिमम् महोरग निषेवितम् |<br>अभिगम्य महानादम् तीर्थेन एव महोदधिम् || ४-४०-३८

ततो रक्तजलम् भीमम् लोहितम् नाम सागरम् |<br>गत्वा प्रेक्ष्यथ ताम् चैव बृहतीम् कूटशाल्मलीम् || ४-४०-३९

गृहम् च वैनतेयस्य नाना रत्न विभूषितम् |<br>तत्र कैलास संकाशम् विहितम् विश्वकर्मणा || ४-४०-४०

तत्र शैल निभा भीमा मन्देहा नाम राक्षसाः |<br>शैल शृंगेषु लंबन्ते नाना रूपा भयावहाः || ४-४०-४१

ते पतन्ति जले नित्यम् सूर्यस्य उदयनम् प्रति |<br>अभितप्ताः च सूर्येण लंबन्ते स्म पुनः पुनः || ४-४०-४२<br>निहता 
ब्रह्म तेजोभिः अहनि अहनि राक्षसाः |

ततः पाण्डुर मेघाभम् क्षीरौदम् नाम सागरम् || ४-४०-४३<br>गत्वा द्रक्ष्यथ दुर्धर्षा मुक्ता हारम् इव ऊर्मिभिः |

तस्य मध्ये महा श्वेतो ऋषभो नाम पर्वतः || ४-४०-४४<br>दिव्य गन्धैः कुसुमितै आचितैः च नगैः वृतः |<br>सरः च राजतैः 
पद्मैः ज्वलितैः हेम केसरैः || ४-४०-४५<br>नाम्ना सुदर्शनम् नाम राजहंसैः समाकुलम् |

विबुधाः चारणा यक्षाः किन्नराः स अप्सरो गणाः || ४-४०-४६<br>हृष्टाः समधिगच्छन्ति नलिनीम् ताम् रिरंसवः |

क्षीरोदम् समतिक्रम्य ततो द्रक्ष्यथ वानराः || ४-४०-४७<br>जलोदम् सागरम् शीघ्रम् सर्व भूत भयावहम् |

तत्र तत् कोपजम् तेजः कृतम् हयमुखम् महत् || ४-४०-४८<br>अस्य आहुः तन् महावेगम् ओदनम् स चराचरम् |

तत्र विक्रोशताम् नादो भूतानाम् सागर ओकसाम् |<br>श्रूयते च असमर्थानाम् दृष्ट्वा तत् वडवा मुखम् || ४-४०-४९

स्वादु उदस्य उत्तरे देशे योजनानि त्रयोदश |<br>जातरूप शिलो नाम सुमहान् कनक प्रभः || ४-४०-५०

तत्र चन्द्र प्रतीकाशम् पन्नगम् धरणी धरम् |<br>पद्म पत्र विशालाक्षम् ततो द्रक्ष्यध वानराः || ४-४०-५१<br>आसीनम् 
पर्वतस्य अग्रे सर्व भूत नमस्कृतम् |<br>सहस्र शिरसम् देवम् अनंतम् नील वाससम् || ४-४०-५२

त्रिशिराः कांचनः केतुः तालः तस्य महात्मनः |<br>स्थापितः पर्वतस्य अग्रे विराजति स वेदिकः || ४-४०-५३

पूर्वस्याम् दिशि निर्माणम् कृतम् तत् त्रिदशेश्वरैः |<br>ततः परम् हेममयः श्रीमान् उदय पर्वतः || ४-४०-५४<br>तस्य 
कोटिः दिवम् स्पृष्ट्वा शत योजनम् आयता |<br>जातरूपमयी दिव्या विराजति स वेदिका || ४-४०-५५

सालैः तालैः तमालैः च कर्णिकारैः च पुष्पितैः |<br>जातरूपमयैः दिव्यैः शोभते सूर्य सन्निभैः || ४-४०-५६

तत्र योजन विस्तारम् उच्छ्रितम् दश योजनम् |<br>शृंगम् सौमनसम् नाम जातरूपमयम् ध्रुवम् || ४-४०-५७

तत्र पूर्वम् पदम् कृत्वा पुरा विष्णुः त्रिविक्रमे |<br>द्वितीयम् शिखरम् मेरोः चकार पुरुषोत्तमः || ४-४०-५८

उत्तरेण परिक्रम्य जंबू द्वीपम् दिवाकरः |<br>दृश्यो भवति भूयिष्ठम् शिखरम् तन् महोच्छ्रयम् || ४-४०-५९

तत्र वैखानसा नाम वालखिल्या महर्षयः |<br>प्रकाशमाना दृश्यन्ते सूर्य वर्णाः तपस्विनः || ४-४०-६०

अयम् सुदर्शनो द्वीपः पुरो यस्य प्रकाशते |<br>तस्मिन् तेजः च चक्षुः च सर्व प्राणभृताम् अपि || ४-४०-६१

शैलस्य तस्य पृष्ठेषु कंदरेषु वनेषु च |<br>रावणः सह वैदेह्या मार्गितव्यः ततः ततः || ४-४०-६२

कांचनस्य च शैलस्य सूर्यस्य च महात्मनः |<br>आविष्टा तेजसा संध्या पूर्वा रक्ता प्रकाशते || ४-४०-६३

पूर्वम् एतत् कृतम् द्वारम् पृथिव्या भुवनस्य च |<br>सूर्यस्य उदयनम् चैव पूर्वा हि एषा दिक् उच्यते || ४-४०-६४

तस्य शलस्य पृष्ठेषु निर्झरेषु गुहासु च |<br>रावणः सह वैदेह्या मार्गतव्या ततः ततः || ४-४०-६५

ततः परम् अगम्या स्यात् दिक् पूर्वा त्रिदश आवृता |<br>रहिता चन्द्र सूर्याभ्याम् अदृश्या तिमिर आवृता || ४-४०-६६

शैलेषु तेषु सर्वेषु कंदरेषु वनेषु च |<br>ये च न उक्ता मयोद्देशा विचेया तेषु जानकी || ४-४०-६७

एतावत् वानरैः शक्यम् गन्तुम् वानर पुंगवाः |<br>अभास्करम् अमर्यादम् न जानीमः ततः परम् || ४-४०-६८

अभिगम्य तु वैदेहीम् निलयम् रावणस्य च |<br>मासे पूर्णे निवर्तध्वम् उदयम् प्राप्य पर्वतम् || ४-४०-६९

ऊर्ध्वम् मासात् न वस्तव्यम् वसन् वध्यो भवेन् मम |<br>सिद्ध अर्थाः संनिवर्तध्वम् अधिगम्य च मैथिलीम् || ४-४०-७०

महेन्द्र कांताम् वन षण्ड मण्डिताम्<br>दिशम् चरित्वा निपुणेन वानराः |<br>अवाप्य सीताम् रघु वंशज प्रियाम्<br>ततो 
निवृत्ताः सुखिनो भविष्यथ || ४-४०-७१

इति वाल्मीकि रामायणे आदि काव्ये किष्किन्ध काण्डे चत्वारिंशः सर्गः
undefined
undefined
undefined

प्रतिगृह्य च तत् सर्वम् उपानयम् उपाहृतम् |<br>वानरान् सान्त्वयित्वा च सर्वान् एव व्यसर्जयत् || ४-३८-१

विसर्जयित्वा स हरीन् सहस्रान् तान् कृत कर्मणः |<br>मेने कृतार्थम् आत्मानम् राघवम् च महाबलम् || ४-३८-२

स लक्ष्मणो भीम बलम् सर्व वानर सत्तमम् |<br>अब्रवीत् प्रश्रितम् वाक्यम् सुग्रीवम् संप्रहर्षयन् || ४-३८-३<br>किष्किंधाया 
विनिष्क्राम यदि ते सौम्य रोचते |

तस्य तत् वचनम् श्रुत्वा लक्ष्मणस्य सुभाषितम् || ४-३८-४<br>सुग्रीवः परम प्रीतो वाक्यम् एतत् उवाच ह |<br>एवम् भवतु 
गच्छामः स्थेयम् त्वत् शासने मया || ४-३८-५

तम् एवम् उक्त्वा सुग्रीवो लक्ष्मणम् शुभ लक्षणम् |<br>विसर्जयामास तदा तारा अद्याः च एव योषितः || ४-३८-६

एहि इति उच्छैः हरि वरान् सुग्रीवः समुदाहरत् |<br>तस्य तद् वचनम् श्रुत्वा हरयः शीघ्रम् आययुः || ४-३८-७<br>बद्ध 
अंजलि पुटाः सर्वे ये स्युः स्त्री दर्शन क्षमाः |

तान् उवाच ततः प्राप्तान् राजा अर्क सदृश प्रभः || ४-३८-८<br>उपस्थापयत क्षिप्रम् शिबिकाम् मम वानराः |

श्रुत्वा तु वचनम् तस्य हरयः शीघ्र विक्रमाः || ४-३८-९<br>समुपस्थापयामासुः शिबिकाम् प्रिय दर्शनाम् |

ताम् उपस्थापिताम् दृष्ट्वा शिबिकाम् वानराधिपः || ४-३८-१०<br>लक्ष्मण आरुह्यताम् शीघ्रम् इति सौमित्रिम् अब्रवीत् 
|

इति उक्त्वा कांचनम् यानम् सुग्रीवः सूर्य सन्निभम् || ४-३८-११<br>बहुभिः हरिभिः युक्तम् आरुरोह स लक्ष्मणः |

पाण्डुरेण आतपत्रेण ध्रियमाणेन मूर्धनि || ४-३८-१२<br>शुक्लैः च वाल व्यजनैः धूयमानैः समंततः |<br>शंख भेरी निनादैः 
च वन्दिभिः च अभिवन्दितः || ४-३८-१३<br>निर्ययौ प्राप्य सुग्रीवो राज्य श्रियम् अनुत्तमाम् |

स वानर शतैः तीष्क्णैः बहुभिः शस्त्र पाणिभिः || ४-३८-१४<br>परिकीर्णो ययौ तत्र यत्र रामो व्यवस्थितः |

स तम् देशम् अनुप्राप्य श्रेष्ठम् राम निषेवितम् || ४-३८-१५<br>अवातरत् महातेजाः शिबिकायाः स लक्ष्मणः |

आसाद्य च ततो रामम् कृत अंजलि पुटो अभवत् || ४-३८-१६<br>कृत अंजलौ स्थिते तस्मिन् वानराः च अभवन् तथा |

तटाकम् इव तम् दृष्ट्वा रामः कुड्मल पंकजम् || ४-३८-१७<br>वानराणाम् महत् सैन्यम् सुग्रीवे प्रीतिमान् अभूत् |

पादयोः पतितम् मूर्ध्ना तम् उत्थाप्य हरीश्वरम् || ४-३८-१८<br>प्रेम्णा च बहुमानात् च राघवः परिषस्वजे |

परिष्वज्य च धर्मात्मा निषीद इति ततो अब्रवीत् || ४-३८-१९<br>निषण्णम् तम् ततो दृष्ट्वा क्षितौ रामो अब्रवीत् ततः 
|

धर्मम् अर्थम् च कामम् च काले यः तु निषेवते || ४-३८-२०<br>विभज्य सततम् वीर स राजा हरिसत्तम |

हित्वा धर्मम् तथा अर्थम् च कामम् यः तु निषेवते || ४-३८-२१<br>स वृक्ष अग्रे यथा सुप्तः पतितः प्रतिबुध्यते |

अमित्राणाम् वधे युक्तो मित्राणाम् संग्रहे रतः || ४-३८-२२<br>त्रिवर्ग फल भोक्ता च राजा धर्मेण युज्यते |

उद्योग समयः तु एष प्राप्तः शत्रु निषूदन || ४-३८-२३<br>संचिंत्यताम् हि पिंगेश हरिभिः सह मंत्रिभिः |

एवम् उक्तः तु सुग्रीवो रामम् वचनम् अब्रवीत् || ४-३८-२४<br>प्रनष्टा श्रीः च कीर्तिः च कपि राज्यम् च शाश्वतम् |<br>
त्वत् प्रसादात् महाबाहो पुनः प्राप्तम् इदम् मया || ४-३८-२५

तव देव प्रसदात् च भ्रातुः च जयताम् वर |<br>कृतम् न प्रतिकुर्यात् यः पुरुषाणाम् स दूषकः || ४-३८-२६

एते वानर मुख्याः च शतशः शत्रु सूदन |<br>प्राप्ताः च आदाय बलिनः पृथिव्याम् सर्व वानरान् || ४-३८-२७<br>ऋक्षाः च 
वानराः शूरा गोलांगूलाः च राघव |<br>कांतार वन दुर्गाणाम् अभिज्ञा घोर दर्शनाः || ४-३८-२८

देव गन्धर्व पुत्राः च वानराः काम रूपिणः |<br>स्वैः स्वैः परिवृताः सैन्यैः वर्तन्ते पथि राघव || ४-३८-२९

शतैः शत सहस्रैः च कोटिभिः च प्लवंगमाः |<br>अयुतैः च आवृता वीरा शंकुभिः च परंतप || ४-३८-३०<br>अर्बुदैः अर्बुद शतैः 
मध्यैः च अन्तैः च वानराः |<br>समुद्राः च परार्धाः च हरयो हरि यूथपाः || ४-३८-३१<br>आगमिष्यन्ति ते राजन् महेन्द्र 
सम विक्रमाः |<br>मेघ पर्वत संकाशा मेरु विन्ध्य कृत आलयाः || ४-३८-३२

ते त्वाम् अभिगमिष्यन्ति राक्षसम् योद्धुम् आहवे |<br>निहत्य रावणम् युद्धे हि आनयिष्यन्ति मैथिलीम् || ४-३८-३३

ततः समुद्योगम् अवेक्ष्य वीर्यवान्<br>हरि प्रवीरस्य निदेश वर्तिनः |<br>बभूव हर्षात् वसुधा अधिप आत्मजः<br>प्रबुद्ध 
नील उत्पल तुल्य दर्शनः || ४-३८-३४

इति वाल्मीकि रामायणे आदि काव्ये किष्किन्ध काण्डे अष्टा त्रिंशः सर्गः
undefined
undefined
undefined

तम् आशु वेगेन दुरासदेन तु अभिप्लुताम् शोक महार्णवेन |<br>पश्यन् तदा वालि अनुजः तरस्वी भ्रात्रुः वधेन 
अप्रतिमेन तेपे || ४-२४-१

स बाष्प पूर्णेन मुखेन् पश्यन् क्षणेन निर्विण्ण मना मनस्वी |<br>जगाम रामस्य शनैः समीपम् भृत्यैः वृत्तः 
संपरिदूयमानः || ४-२४-२

स तम् समासाद्य गृहीत चापम् उदात्तम् आशी विष तुल्य बाणम् |<br>यशश्विनम् लक्षण लक्षित अंगम् अवस्थितम् 
राघवम् इति उवाच || ४-२४-३

यथा प्रतिज्ञातम् इदम् नरेन्द्र कृतम् त्वया दृउष्ट फलम् च कर्म |<br>मम अद्य भोगेषु नरेन्द्र सूनो मनो 
निवृत्तम् हत जिवितेन || ४-२४-४

अस्याम् महिष्याम् तु भृशम् रुदत्याम् पुरे अति विक्रोशति दुःख तप्ते |<br>हते नृपे संशयिते अंगदे च न राम 
राज्ये रमते मनो मे || ४-२४-५

क्रोधाद् अमर्षाद् अतिविप्रधर्षाद् भ्रातुर् वधो मे अनुमतः पुरस्तात् |<br>हते तु इदानीम् हरि यूधपे अस्मिन् 
सुतीक्ष्णम् इक्ष्वाकु वर प्रतप्स्ये || ४-२४-६

श्रेयो अद्य मन्ये मम शैल मुख्ये तस्मिन् हि वासः चिरम् ऋष्यमूके |<br>यथा तथा वर्तयतः स्व वृत्या न इमम् 
निहत्य त्रिदिवसय लाभः || ४-२४-७

न त्वा जिघांसामि चर इति यत् माम् अयम् महात्मा मतिमान् उवाच |<br>तस्य एवे तत् राम वचो अनुरूपम् इदम् वचः 
कर्म च मे अनुरूपम् || ४-२४-८

भ्राता कथम् नाम महा गुणस्य भ्रातुर् वधम् राम विरोचयेत |<br>राजस्य दुःखस्य च वीर सारम् विचिन्तयन् काम 
पुरस्कृतो अपि || ४-२४-९

वधो हि मे मतो न असीत् स्व महात्म्या अव्यतिक्रमात् |<br>मम आसीत् बुद्धिः दुरात्म्यात् प्राण हारी व्यतिक्रमः 
|| ४-२४-१०

द्रुम शाका अवभग्नो अहम् मुहुर्तम् परिनिष्टनन् |<br>स्वान्तयित्वा अनेन उक्तः न पुनः कर्तुम् अर्हसि || 
४-२४-११

भ्रातृत्वम् आर्य भावः च धर्मः च अनेन रक्षितः |<br>मया क्रोधः च कामः च कपित्वम् च प्रदर्शितम् || ४-२४-१२

अचिंतनीयम् परिवर्जनीयम्<br>अनीप्सनीयम् न अन्वेक्षणीयम् |<br>प्राप्तो अस्मि पाप्मानम् वयस्य<br>भ्रातुः 
वध त्वाष्ट्र वधात् इव इन्द्रः || ४-२४-१३

पाप्मानम् इन्द्रस्य मही जलम् च वृक्षाः च कामम् जगृहुः स्त्रियः च |<br>को नाम पाप्मानम् इमम् सहेत शाखा 
मृगस्य प्रतिपत्तुम् इच्छेत् || ४-२४-१४

ना अर्हामि सन्मानम् इमम् प्रजानाम् न यौव राज्यम् कुत एव राज्यम् |<br>अधर्म युक्तम् कुल नाश युक्तम् एवम् 
विधम् राघव कर्म कृत्वा || ४-२४-१५

पापस्य कर्ता अस्मि विगर्हितस्य<br>क्षुद्रस्य लोक अपकृतस्य लोके |<br>शोको महान् मम अभिवर्तते अयम्<br>
वृष्टेः यथा निम्नम् इव अम्बु वेगः || ४-२४-१६

सोदर्य अघाता अपर गात्र वालः संताप हस्त अक्षि शिरो विषाणः |<br>एनोमयो माम् अभिहन्ति हस्ती दृप्तो नदी 
कूलम् इव प्रवृद्धः || ४-२४- १७

अंहो बतेदम् नृ वर अविषह्य निवर्तते मे हृदि साधु वृत्तम् |<br>अग्नौ विवर्णम् परितप्य मानम् किट्टम् यथा 
राघव जात रूपम् || ४-२४-१८

महा बलानाम् हरि यूथपानाम् इदम् कुलम् राघव मन् निमित्तम् |<br>अस्य अंगदस्य अपि च शोक तापात् अर्थ स्थित 
प्राणम् इतीव मन्ये || ४-२४-१९

सुतः सुलभः सुजनः सुवश्यः कुतः तु पुत्रः सदृशः अंगदेन |<br>न च अपि विद्येत स वीर देशो यस्मिन् भवेत् सोदर 
संनिकर्षः || ४-२४-२०

अद्य अंगदो वीर वरो न जीवेत् जीवेत माता परि पालनार्थम् |<br>विना तु पुत्रम् परिताप दीना सा नैव जीवेत् 
इत् निश्चितम् मे || ४-२४-२१

सो अहम् प्रवेक्ष्यामि अति दीप्तम् अग्निम्<br>भ्रत्रा च पुत्रेण च सख्यम् इच्छन् |<br>इमे विचेष्यन्ति 
हरि प्रवीराः<br>सीताम् निदेशे परिवर्तमानाः || ४-२४-२२

कृत्स्नम् तु ते सेत्स्यति कार्यम् एतत् मयि अपि अतीते मनुजेन्द्र पुत्र |<br>कुलस्य हन्तारम् अजीवन अर्हम् 
राम अनुजानीहि कृत अगसम् माम् || ४-२४-२३

इति एवम् आर्तस्य रघु प्रवीरः श्रुत्वा वचो वालि जघन्य जस्य |<br>संजात बाष्प पर वीर हन्ता रामो मुहूर्तम् 
विमना बभूव || ४-२४-२४

तस्मिन् क्षणे अभीक्ष्णम् अवेक्षमाणः क्षिति क्षमावान् भुवनस्य गोप्ता |<br>रामो रुदन्तीम् व्यसने निमग्नाम् 
समुत्सुकः सः अथ ददर्श ताराम् || ४-२४-२५

ताम् चारु नेत्राम् कपि सिंह नाथाम् पतिम् समाश्लिष्य तद शयानाम् |<br>उत्थापयामासुः अदीन सत्त्वाम् मंत्रि 
प्रधानाः कपि राज पत्नीम् || ४-२४-२६

सा विस्फुरंती परिरभ्यमाणा भर्तुः समीपात् अपनीयमाना |<br>ददर्श रामम् शर चाप पाणिम् स्व तेजसा सूर्यम् 
इव ज्वलंतम् || ४-२४-२७

सु संवृत्तम् पार्थिव लक्षणैः च तम् चारु नेत्रम् मृगशाव नेत्रा |<br>अदृष्ट पूर्वम् पुरुष प्रधानम् अयम् 
स काकुत्स्थ इति प्रजज्ञे || ४-२४-२८

तस्य इन्द्र कल्पस्य दुरासदस्य महानुभावस्य समीपम् आर्या |<br>आर्त अति तूर्णम् व्यसनम् प्रपन्ना जगाम तारा 
परिविह्वलन्ती || ४-२४-२९

तम् सा समासाद्य विशुद्ध सत्त्वम् शोकेन संभ्रांत शरीर भावा |<br>मनस्विनी वाक्यम् उवाच तारा रामम् रण उत्कर्षण 
लब्ध लक्ष्यम् || ४-२४-३०

त्वम् अप्रमेयः च दुरासदः च जितेन्द्रियः च उत्तम धर्मकः च |<br>अक्षीण कीर्तिः च विचक्षणः च क्षिति क्षमवान् 
क्षतजोपमा अक्षः || ४-२४-३१

त्वम् आत्त बाणासन बाण पाणिः महाबलः संहनन उपपन्नः |<br>मनुष्य देहाभुदयम् 
विहाय दिव्येन देहाभ्युदयेन युक्तः || ४-२४-३२

एन एव बाणेन हतः प्रियो मे तेन एव बाणेन हि माम् जहि हि |<br>हता गमिष्यामि समीपम् अस्य न माम् विना वीर 
रमेत वाली || ४-२४-३३

स्वर्गे अपि पद्म अमल पत्र नेत्र समेत्य संप्रेक्ष्य च माम् अपश्यन् |<br>न हि एष उच्चावच ताम्र चूडा विचित्र 
वेषाः अप्सरो अभजिष्यत् || ४-२४-३४

स्वर्गे अपि शोकम् विवर्णताम् च मया विना प्राप्स्यति वीर वाली |<br>रम्ये नगेन्द्रस्य तटा अवकाशे विदेह 
कन्या अरहितो यथा त्वम् || ४-२४-३५

त्वम् वेत्थ तावत् वनिता विहीनः<br>प्राप्नोति दुःखम् पुरुषः कुमारः |<br>तत् त्वम् प्रजानन् जहि माम् न 
वाली<br>दुःखम् मम अदर्शनजम् भजेत || ४-२४-३६

यत् च अपि मन्येत भवान् महात्मा<br>स्त्री घात दोषः तु भवेन् न मह्यम् |<br>आत्मा इयम् अस्य इति हि माम् 
जहि त्वम्<br>न स्त्री वधः स्यात् मनुजेन्द्र पुत्र || ४-२४-३७

शास्त्र प्रयोगात् विविधाः च वेदात् अनन्य रूपाः पुरुषस्य दाराः |<br>दार प्रदानात् न हि दानम् अन्यत् प्रदृश्यते 
ज्ञानवताम् हि लोके || ४-२४-३८

त्वम् च अपि माम् तस्य मम प्रियस्य प्रदास्यसे धर्मम् अवेक्ष्य वीर |<br>अनेन दानेन न लप्स्यसे त्वम् अधर्म 
योगम् मम वीर घातात् || ४-२४-३९

आर्ताम् अनाथाम् अपनीयमानाम् एवम् गताम् न अर्हसि माम् अहन्तुम् |<br>अहम् हि मातंग विलास गामिना प्लवंगमानाम् 
ऋषभेण धीमता |<br>विना वरार्होत्तम हेम मालिना चिरम् न शक्ष्यामि नरेन्द्र जीवितुम् || ४-२४-४०

इति एवम् उक्तः तु विभुः महात्मा ताराम् समाश्वास्य हितम् बभाषे |<br>मा वीर भार्ये विमतिम् कुरुष्व लोको 
हि सर्वो विहितो विधात्रा || ४-२४-४१

तम् चैव सर्वम् सुख दुःख योगम् लोको अब्रवीत् तेन कृतम् विधात्रा |<br>त्रयो अपि लोका विहितम् विधानम् न 
अति क्रमन्ते वशगा हि तस्य || ४-२४-४२

प्रीतिम् पराम् प्राप्स्यसि ताम् तथा एव पुत्रः च ते प्रप्स्यति यौव राज्यम् |<br>धात्र विधानम् विहितम् 
तथा एव न शूर पत्न्यः परिदेवयन्ति || ४-२४-४३

आश्वासिता तेन महत्मना तु प्रभाव युक्तेन परंतपेन |<br>सा वीर पत्नी ध्वनता मुखेन सुवेष रूपा विरराम् तारा 
|| ४-२४-४४

इति वाल्मीकि रामायणे आदि काव्ये किष्किन्ध काण्डे चतुर् विंशः सर्गः
undefined
undefined
undefined

ततः संदिश्य सुग्रीवः श्वशुरम् पश्चिमाम् दिशम् |<br>
वीरम् शतबलिम् नाम वानरम् वानररेश्वर || ४-४३-१

उवाच राजा सर्वज्ञः सर्व वानर सत्तम |<br>
वाक्यम् आत्म हितम् चैव रामस्य च हितम् तदा || || ४-४३-२

वृतः शत सहस्रेण त्वत् विधानाम् वन ओकसाम् |<br>
वैवस्वत सुतैः सार्धम् प्रविष्ठ सर्व मंत्रिभिः || || ४-४३-३

दिशम् हि उदीचीम् विक्रान्त हिम शैल अवतंसिकाम् |<br>
सर्वतः परिमार्गध्वम् राम पत्नीम् यशस्विनीम् || || ४-४३-४

अस्मिन् कार्ये विनिवृत्ते कृते दाशरथेः प्रिये |<br>
ऋणान् मुक्ता भविष्यामः कृत अर्था अर्थविदाम् वराः || || ४-४३-५

कृतम् हि प्रियम् अस्माकम् राघवेण महात्मना |<br>
तस्य चेत् प्रतिकारो अस्ति सफलम् जीवितम् भवेत् || || ४-४३-६

अर्थिनः कार्य निर्वृत्तिम् अकर्तुम् अपि यः चरेत् |<br>
तस्य स्यात् सफलम् जन्म किम् पुनः पूर्व कारिणः || || ४-४३-७

एताम् बुद्धिम् समास्थाय दृश्यते जानकी यथा |<br>
तथा भवद्भिः कर्तव्यम् अस्मत् प्रिय हित एषिभिः || || ४-४३-८

अयम् हि सर्व भूतानाम् मान्यः तु नर सत्तमः |<br>
अस्मासु च गतः प्रीतिम् रामः पर पुरम् जयः || || ४-४३-९

इमानि बहु दुर्गाणि नद्यः शैल अंतराणि च |<br>
भवन्तः परिमार्गन्तु बुद्धि विक्रम संपदा || || ४-४३-१०

तत्र म्लेच्छान् पुलिन्दान् च शूरसेनान् तथैव च |<br>
प्रस्थालान् भरतान् चैव कुरूम् च सह मद्रकैः || || ४-४३-११<br>
कांबोज यवनान् चैव शकान् पत्तनानि च |<br>
अन्वीक्ष्य दरदान् चैव हिमवन्तम् विचिन्वथ || ४-४३-१२

लोध्र पद्मक खण्डेषु देवदारु वनेषु च |<br>
रावणः सह वैदेह्या मार्गितव्या ततः ततः || || ४-४३-१३

ततः सोम आश्रमम् गत्वा देव गन्धर्व सेवितम् |<br>
कालम् नाम महासानुम् पर्वतम् तम् गमिष्यथ || ४-४३-१४

महत्सु तस्य शैलेषु पर्वतेषु गुहासु च |<br>
विचिन्वत महाभागाम् राम पत्नीम् अनिन्दिताम् || ४-४३-१५

तम् अतिक्रम्य शैलेन्द्रम् हेम गर्भम् महागिरिम् |<br>
ततः सुदर्शनम् नाम पर्वतम् गन्तुम् अर्हथ || ४-४३-१६

ततो देवसखो नाम पर्वतः पतग आलय |<br>
नाना पक्षि समाकीर्णो विविध द्रुम भूषितः || ४-४३-१७

तस्य कानन खण्डेषु निर्झरेषु गुहासु च |<br>
रावणः सह वैदेह्या मार्गितव्यः ततः ततः || ४-४३-१८

तम् अतिक्रम्य च आकाशम् सर्वतः शत योजनम् |<br>
अपर्वत नदी वृक्षम् सर्व सत्त्व विवर्जितम् || ४-४३-१९

तत् तु शीघ्रम् अतिक्रम्य कांतारम् रोम हर्षणम् |<br>
कैलासम् पाण्डुरम् प्राप्य हृष्टा यूयम् भविष्यथ || ४-४३-२०

तत्र पाण्डुर मेघाभम् जाम्बूनद परिष्कृतम् |<br>
कुबेर भवनम् रम्यम् निर्मितम् विश्वकर्मणा || ४-४३-२१

विशाला नलिनी यत्र प्रभूत कमलोत्पला |<br>
हंस कारण्डव आकीर्णा अप्सरो गण सेविता || ४-४३-२२

तत्र वैश्रवणो राजा सर्व भूत नमस्कृतः |<br>
धनदो रमते श्रीमान् गुह्यकैः सह यक्ष राट् || ४-४३-२३

तस्य चन्द्र निकशेषु पर्वतेषु गुहासु च |<br>
रावणः सह वैदेह्या मार्गितव्यः ततः ततः || ४-४३-२४

क्रौन्चम् तु गिरिम् आसाद्य बिलम् तस्य सुदुर्गमम् |<br>
अप्रमत्तैः प्रवेष्टव्यम् दुष्प्रवेशम् हि तत् स्मृतम् || ४-४३-२५

वसन्ति हि महात्मानः तत्र सूर्य सम प्रभाः |<br>
देवैः अभ्यर्थिताः सम्यक् देव रूपा महर्षयः || ४-४३-२६

क्रौन्चस्य तु गुहाः च अन्याः सानूनि शिखराणि च |<br>
निर्दराः च नितंबाः च विचेतव्याः ततः ततः || ४-४३-२७

अवृक्षम् काम शैलम् च मानसम् विहग आलयम् |<br>
न गतिः तत्र भूतानाम् देवानाम् न च रक्षसाम् || ४-४३-२८

स च सर्वैः विचेतव्यः स सानु प्रस्थ भूधरः |<br>
क्रौन्चम् गिरिम् अतिक्रम्य मैनाको नाम पर्वतः || ४-४३-२९

मयस्य भवनम् तत्र दानवस्य स्वयम् कृतम् |<br>
मैनाकः तु विचेतव्यः स सानु प्रस्थ कंदरः || ४-४३-३०<br>
स्त्रीणाम् अश्व मुखीनाम् च निकेताः तत्र तत्र तु |

तम् देशम् समतिक्रम्य आश्रमम् सिद्ध सेवितम् || ४-४३-३१<br>
सिद्धा वैखानसाः तत्र वालखिल्याः च तापसाः |

वन्दितव्याः ततः सिद्धाः तापसा वीत कल्मषाः || ४-४३-३२<br>
प्रष्टव्याः च अपि सीतायाः प्रवृत्तिम् विनय अन्वितैः |

हेम पुष्कर संछन्नम् तत्र वैखानसम् सरः || ४-४३-३३<br>
तरुण आदित्य संकाशैः हंसैः विचरितम् शुभैः |

औपवाह्यः कुबेरस्य सर्वभौम इति स्मृतः || ४-४३-३४<br>
गजः पर्येति तम् देशम् सदा सह करेणुभिः |

तत् सारः समतिक्रम्य नष्ट चन्द्र दिवाकरम् |<br>
अनक्षत्र गणम् व्योम निष्पयोदम् अनाअदितम् || ४-४३-३५

गभस्तिभिः इव अर्कस्य स तु देशः प्रकाशते |<br>
विश्राम्यद्भिः तपः सिद्धैः देव कल्पैः स्वयंप्रभैः || ४-४३-३६

तम् तु देशम् अतिक्रम्य शैलोदा नाम निम्नगा |<br>
उभयोः तीरयोः तस्याः कीचका नाम वेणवः || ४-४३-३७<br>
ते नयंति परम् तीरम् सिद्धान् प्रत्यानयन्ति च |

उत्तराः कुरवः तत्र कृत पुण्य प्रतिश्रियाः || ४-४३-३८<br>
ततः कांचन पद्माभिः पद्मिनीभिः कृतोदकाः |<br>
नील वैदूर्य पत्राढ्या नद्यः तत्र सहस्रशः || ४-४३-३९<br>
रक्तोत्पल वनैः च अत्र मण्डिताः च हिरण्मयैः |

तरुण आदित्य संकाशा भान्ति तत्र जलाशयाः || ४-४३-४०<br>
महाअर्ह मणि पत्रैः च कांचन प्रभ केसरैः |<br>
नीलोत्पल वनैः चित्रैः स देशः सर्वतो वृतः || ४-४३-४१

निस्तुलाभिः च मुक्ताभिः मणिभिः च महाधनैः |<br>
उद्भूत पुलिनाः तत्र जातरूपैः च निम्नगाः || ४-४३-४२

सर्व रत्नमयैः चित्रैः अवगाढा नगोत्तमैः |<br>
जातरूपमयैः च अपि हुताशन सम प्रभैः || ४-४३-४३

नित्य पुष्प फलाः तत्र नगाः पत्ररथ आकुलाः |<br>
दिव्य गन्ध रस स्पर्शाः सर्व कामान् स्रवन्ति च || ४-४३-४४<br>
नाना आकाराणि वासांसि फलन्ति अन्ये नगोत्तमाः |

मुक्ता वैदूर्य चित्राणि भूषणानि तथैव च |<br>
स्त्रीणाम् यानि अनुरूपाणि पुरुषाणाम् तथैव च || ४-४३-४५<br>
सर्व ऋतु सुख सेव्यानि फलन्ति अन्ये नगोत्तमाः |<br>
महा अर्हाणि मणि चित्राणि फलन्ति अन्ये नगोत्तमाः || ४-४३-४६

शयनानि प्रसूयन्ते चित्र आस्तारणवन्ति च |<br>
मनः कान्तानि माल्यानि फलन्ति अत्र अपरे द्रुमाः || ४-४३-४७<br>
पानानि च महा अर्हाणि भक्ष्याणि विविधानि च |

स्त्रियः च गुण संपन्ना रूप यौवन लक्षिताः || ४-४३-४८<br>
गन्धर्वाः किंनरा सिद्धा नागा विद्याधराः तथा |<br>
रमन्ते सहिताः तत्र नारीभिः भास्वर प्रभाः || ४-४३-४९

सर्वे सुकृत कर्माणः सर्वे रति परायणाः |<br>
सर्वे काम अर्थ सहिता वसंति सह योषितः || ४-४३-५०

गीत वादित्र निर्घोषः स उत्कृष्ट हसित स्वनः |<br>
श्रूयते सततम् तत्र सर्व भूत मनोरमः || ४-४३-५१

तत्र न अमुदितः कश्चिन् न अत्र कश्चित् असत् प्रियः |<br>
अहनि अहनि वर्धन्ते गुणाः तत्र मनोरमाः || ४-४३-५२

तम् अतिक्रम्य शैलेन्द्रम् उत्तरः पय्साम् निधिः |<br>
तत्र सोम गिरिर् नाम मध्ये हेममयो महान् || ४-४३-५३

इन्द्र लोक गता ये च ब्रह्म लोक गताः च ये |<br>
देवाः तम् समवेक्षन्ते गिरि राजम् दिवम् गताः || ४-४३-५४

स तु देशो विसूर्यो अपि तस्य भासा प्रकाशते |<br>
सूर्य लक्ष्म्या अभिविज्ञेयः तपता इव विवस्वता || ४-४३-५५

भगवान् तत्र विश्वात्मा शम्भुः एकादश आत्मकः |<br>
ब्रह्मा वसति देवेशो ब्रह्म ऋषि परिवारितः || ४-४३-५६

न कथंचन गंतव्यम् कुरूणाम् उत्तरेण वः |<br>
अन्येषाम् अपि भूतानाम् न अनुक्रामति वै गतिः || ४-४३-५७

सा हि सोम गिरिः नाम देवानाम् अपि दुर्गमः |<br>
तम् आलोक्य ततः क्षिप्रम् उपावर्तितुम् अर्हथ || ४-४३-५८

एतावत् वानरैः शक्यम् गंतुम् वानर पुंगवाः |<br>
अभास्करम् अमर्यादम् न जानीमः ततः परम् || ४-४३-५९

सर्वम् एतत् विचेतव्यम् यन् मया परिकीर्तितम् |<br>
यत् अन्यत् अपि न उक्तम् च तत्र अपि क्रियताम् मतिः || ४-४३-६०

ततः कृतम् दाशरथेः महत् प्रियम्<br>
महत्तरम् च अपि ततो मम प्रियम् |<br>
कृतम् भविष्यति अनिलोअनलौपमा<br>
विदेहजा दर्शनजेन कर्मणा || ४-४३-६१

ततः कृतार्थाः सहिताः सबान्धवा<br>
मया अर्चिताः सर्व गुणैः मनो रमैः |<br>
चरिष्यथ उर्वीम् प्रतिशान्त शत्रवाअः<br>
सह प्रिया भूत धराः प्लवंगमाः || ४-४३-६२

इति वाल्मीकि रामायणे आदि काव्ये किष्किन्ध काण्डे त्रि चत्वारिन्शः सर्गः
undefined
undefined
undefined

अथ प्रतिसंआदिष्टो लक्ष्मणः परवीरहा |<br>प्रविवेश गुहाम् रम्याम् किष्किंधाम् राम शासनात् || ४-३३-१

द्वारस्था हरयः तत्र महाकाया महाबलाः |<br>बभूवुः लक्ष्मणम् दृष्ट्वा सर्वे प्रांजलयः स्थिताः || ४-३३-२

निःश्वसन्तम् तु तम् दृष्ट्वा क्रुद्धम् दशरथ आत्मजम् |<br>बभूवुः हरयः त्रस्ता न च एनम् पर्यवारयन् || ४-३३-३

स तम् रत्नमयीम् दिव्याम् श्रीमान् पुष्पित काननाम् |<br>रम्याम् रत्न समाकीर्णाम् ददर्श महतीम् गुहाम् || ४-३३-४

हर्म्य प्रासाद संबाधाम् नाना रत्नोपशोभिताम् |<br>सर्व काम फलैः वृक्षैः पुष्पितैः उपशोभिताम् || ४-३३-५

देव गंधर्व पुत्रैः च वानरैः काम रूपिभिः |<br>दिव्य माल्य अम्बर धारैः शोभिताम् प्रिय दर्शनैः || ४-३३-६

चन्दन अगरु पद्मानाम् गन्धैः सुरभि गन्धिताम् |<br>मैरेयाणाम् मधूनाम् च सम्मोदित महा पथाम् || ४-३३-७

विंध्य मेरु गिरि प्रख्यैः प्रासादैः न एक भूमिभिः |<br>ददर्श गिरि नद्यः च विमलाः तत्र राघवः || ४-३३-८

अंगदस्य गृहम् रम्यम् मैन्दस्य द्विविदस्य च |<br>गवयस्य गवाक्षस्य गजस्य शरभस्य च || ४-३३-९<br>विद्युन्मालेः च संपातेः 
सूर्याक्षस्य हनूमतः |<br>वीरबाहोः सुबाहोः च नलस्य च महात्मनः || ४-३३-१०<br>कुमुदस्य सुषेणस्य तार जाम्बवतोः तथा 
|<br>दधिवक्त्रस्य नीलस्य सुपाटल सुनेत्रयोः || ४-३३-११<br>एतेषाम् कपि मुख्यानाम् राज मार्गे महात्मनाम् |<br>ददर्श 
गृह मुख्यानि महासाराणि लक्ष्मणः || ४-३३-१२

पाण्डुर अभ्र प्रकाशानि गन्ध माल्य युतानि च |<br>प्रभूत धन धान्यानि स्त्री रत्नैः शोभितानि च || ४-३३-१३

पाण्डुरेण तु शैलेन परिक्षिप्तम् दुरासदम् |<br>वानरेन्द्र गृहम् रम्यम् महेन्द्र सदन उपमम् || ४-३३-१४<br>शुल्कैः 
प्रासाद शिखरैः कैलास शिखर उपमैः |<br>सर्व काम फलैः वृक्षैः पुष्पितैः उपशोभितम् || ४-३३-१५<br>महेन्द्र दत्तैः श्रीमद्भिः 
नील जीमूत संनिभैः |<br>दिव्य पुष्प फलैः वृक्षैः शीत च्छायैः मनोरमैः || ४-३३-१६<br>हरिभिः संवृत द्वारम् बलिभिः 
शस्त्र पाणिभिः |<br>दिव्य माल्य आवृतम् शुभ्रम् तप्त कांचन तोरणम् || ४-३३-१७<br>सुग्रीवस्य गृहम् रम्यम् प्रविवेश 
महाबलः |<br>अवार्यमाणः सौमित्रिः महाअभ्रम् इव भास्करः || ४-३३-१८

स सप्त कक्ष्या धर्मात्मा यान आसन समावृताः |<br>प्रविश्य सुमहत् गुप्तम् ददर्श अंतःपुरम् महत् || ४-३३-१९<br>हैम 
राजत पर्यन्कैः बहुभिः च वर आसनैः |<br>महा अर्ह आस्तरण उपेतैः तत्र तत्र समावृतम् || ४-३३-२०

प्रविशन् एव सततम् शुश्राव मधुर स्वनम् |<br>तंत्री गीत समाकीर्णम् सम ताल पदाक्षरम् || ४-३३-२१

बह्वीः च विविध आकारा रूप यौवन गर्विताः |<br>स्त्रियः सुग्रीव भवने ददर्श स महाबलः || ४-३३-२२

दृष्ट्वा अभिजन संपन्नाः तत्र माल्य कृत स्रजः |<br>वर माल्य कृत व्यग्रा भूषण उत्तम भूषिताः || ४-३३-२३<br>न अतृप्तान् 
न अति च व्यग्रान् न अनुदात्त परिच्छदान् |<br>सुग्रीव अनुचरान् च अपि लक्षयामास लक्ष्मणः || ४-३३-२४

कूजितम् नूपुराणाम् च कंचनीम् निःस्वनम् तथा |<br>स निशम्य ततः श्रीमान् सौमित्रिः लज्जितो अभवत् || ४-३३-२५

रोष वेग प्रकुपितः श्रुत्वा च आभरण स्वनम् |<br>चकार ज्या स्वनम् वीरो दिशः शब्देन पूरयन् || ४-३३-२६

चारित्रेण महाबाहुः अपकृष्टः स लक्ष्मनः |<br>तस्थौ एकांतम् आश्रित्य राम शोक समन्वितः || ४-३३-२७

तेन चाप स्वनेन अथ सुग्रीवः प्लवगाधिपः |<br>विज्ञाय आगमनम् त्रस्तः स चचाल वर आसनात् || ४-३३-२८

अंगदेन यथा मह्यम् पुरस्तात् प्रतिवेदितम् |<br>सुव्यक्तम् एष संप्रप्तः सौमित्रिः भ्रातृ वत्सलः || ४-३३-२९

अंगदेन समाख्यतो ज्या स्वनेन च वानरः |<br>बुबुधे लक्ष्मणम् प्राप्तम् मुखम् च अस्य व्यशुष्यत || ४-३३-३०

ततः ताराम् हरि श्रेष्ठः सुग्रीवः प्रिय दर्शनाम् |<br>उवाच हितम् अव्यग्र त्रास संभ्रांत मानसः || ४-३३-३१

किम् नु रुट् कारणम् सुभ्रु प्रकृत्या मृदु मानसः |<br>स रोष इव संप्राप्तो येन अयम् राघवानुजः || ४-३३-३२

किम् पश्यसि कुमारस्य रोष स्थानम् अनिन्दिते |<br>न खलु अकारणे कोपम् आहरेत् नरपुंगवः || ४-३३-३३

यदि अस्य कृतम् अस्माभिः बुध्यसे किंचित् अप्रियम् |<br>तत् बुध्या संप्रधार्य आशु क्षिप्रम् एव अभिधीयताम् || ४-३३-३४

अथवा स्वयम् एव एनम् द्रष्टुम् अर्हसि भामिनी |<br>वचनैः स्वांत्व युक्तैः च प्रसादयितुम् अर्हसि || ४-३३-३५

त्वत् दर्शने विशुद्ध आत्मा न स कोपम् करिष्यति |<br>न हि स्त्रीषु महात्मानः क्वचित् कुर्वन्ति दारुणम् || ४-३३-३६

त्वया स्वांत्वैः उपक्रांतम् प्रसन्न इन्द्रिय मानसम् |<br>ततः कमलपत्राक्षम् द्रक्ष्याअमि अहम् अरिंदमम् || ४-३३-३७

सा प्रस्खलंती मद विह्वल अक्षी<br>प्रलंब कांची गुण हेम सूत्रा |<br>सलक्षणा लक्ष्मण संनिधानम्<br>जगाम तारा नमित 
अंग यष्टिः || ४-३३-३८

स ताम् समीक्ष्य एव हरि ईश पत्नीम्<br>तस्थौ उदासीनतया महात्मा |<br>अवाङ्मुखो आभूत् मनुजेन्द्र पुत्रः<br>स्त्री 
सन्निकर्षात् विनिवृत्त कोपम् || ४-३३-३९

सा पान योगात् च निवृत्त लज्जा<br>दृष्टि प्रसादात् च नरेन्द्र सूनोः |<br>उवाच तारा प्रणय प्रगल्भम्<br>वाक्यम् महार्थम् 
परिसांत्व रूपम् || ४-३३-४०

किम् कोप मूलम् मनुजेन्द्र पुत्र<br>कः ते न सन्तिष्ठति वाक् निदेशे |<br>कः शुष्क वृक्षम् वनम् आपतन्तम्<br>दवाग्निम् 
आसीदति निर्विशंकः || ४-३३-४१

स तस्य वचनम् श्रुत्वा सांत्व पूर्वम् अशंकितः |<br>भूयः प्रणय दृष्टार्थम् लक्ष्मणो वाक्यम् अब्रवीत् || ४-३३-४२

किम् अयम् काम वृत्तः ते लुप्त धर्मार्थ संग्रहः |<br>भर्ता भर्तृ हिते युक्ते न च एवम् अवबुध्यसे || ४-३३-४३

न चिंतयति राज्यार्थम् सः अस्मान् शोक परायणान् |<br>स अमात्य परिषत् तारे कामम् एव उपसेवते || ४-३३-४४

स मासान् चतुर कृत्वा प्रमाणम् प्लवगेश्वरः |<br>व्यतीतान् तान् मद उदग्रो विहरन् न अवबुध्यते || ४-३३-४५

न हि धर्मार्थ सिद्ध्यर्थम् पानम् एवम् प्रशस्यते |<br>पानात् अर्थस्य कामः च धर्मः च परिहीयते || ४-३३-४६

धर्म लोपो महान् तावत् कृते हि अप्रति कुर्वतः |<br>अर्थ लोपः च मित्रस्य नाशे गुणवतो महान् || ४-३३-४७

मित्रम् हि अर्थ गुण श्रेष्ठम् सत्य धर्म परायणम् |<br>तत् द्वयम् तु परित्यक्तम् न तु धर्मे व्यवस्थितम् || ४-३३-४८

तत् एवम् प्रस्तुते कार्ये कार्यम् अस्माभिः उत्तरम् |<br>यत् कार्यम् कार्य तत्त्वज्ञे त्वम् उदाहर्तुम् अर्हसि || 
४-३३-४९

सा तस्य धर्मार्थ समाधि युक्तम्<br>निशम्य वाक्यम् मधुर स्वभावम् |<br>तारा गतार्थे मनुजेन्द्र कार्ये<br>विश्वास 
युक्तम् तम् उवाच भूयः || ४-३३-५०

न कोप कालः क्षितिपाल पुत्र<br>न च अपि कोपः स्व जने विधेयः |<br>त्वत् अर्थ कामस्य जनस्य तस्य<br>प्रमादम् अपि अर्हसि 
वीर सोढुम् || ४-३३-५१

कोपम् कथम् नाम गुण प्रकृष्टः<br>कुमार कुर्यात् अपकृष्ट सत्त्वे |<br>कः त्वत् विधः कोप वशम् हि गच्छे<br>सत्त्व 
अवरुद्धः तपसः प्रसूतिः || ४-३३-५२

जानामि कोपम् हरि वीर बन्धोः<br>जानामि कार्यस्य च काल संगम् |<br>जानामि कार्यम् त्वयि यत् कृतम् नः<br>तत् च अपि 
जानामि यत् अत्र कार्यम् || ४-३३-५३

तत् च अपि जानामि यथा अविषह्यम्<br>बलम् नरश्रेष्ठ शरीरजस्य |<br>जानामि यस्मिन् च जने अवबद्धम्<br>कामेन सुग्रीवम् 
अस्तकम् अद्य || ४-३३-५४

न काम तंत्रे तव बुद्धिः अस्ति<br>त्वम् वै यथा मन्यु वशम् प्रपन्नः |<br>न देश कालौ हि न च अर्थ धर्मौ<br>अवेक्षते 
काम रतिः मनुष्यः || ४-३३-५५

तम् काम वृत्तम् मम सन्निकृष्टम्<br>काम अभियोगात् च विमुक्त लज्जम् |<br>क्षमस्व तावत् पर वीर हन्तः<br>तव भ्रातर्म 
वानर वंश नाथम् || ४-३३-५६

महर्षयो धर्म तपोभिरामाः<br>कामा अनुकामाः प्रति बद्ध मोहाः |<br>अयम् प्रकृत्या चपलः कपिः तु<br>कथम् न सज्जेत सुखेषु 
राजा || ४-३३-५७

इति एवम् उक्त्वा वचनम् महार्थम्<br>सा वानरी लक्ष्मणम् अप्रमेयम् |<br>पुनः स खेदम् मद विह्वलाक्षी<br>भर्तुर् हितम् 
वाक्यम् इदम् बभाषे || ४-३३-५८

उद्योगः तु चिर आज्ञप्तः सुग्रीवेण नरोत्तम |<br>कांस्य अपि विधेयेन तव अर्थ प्रति साधने || ४-३३-५९

आगता हि महा वीर्या हरयः काम रूपिणः |<br>कोटि शत सहस्राणि नाना नग निवासिनः || ४-३३-६०

तत् आगच्छ महाबाहो चारित्रम् रक्षितम् त्वया |<br>अच्छलम् मित्र भावेन सताम् दरा अवलोकनम् || ४-३३-६१

ताराया च अभ्यनुज्ञात त्वरया चा अपि चोदितः |<br>प्रविवेश महाबाहुः अभ्यंतरम् अरिन्दमः || ४-३३-६२

ततः सुग्रीवम् आसीनम् कांचने परम आसने |<br>महाअर्ह आस्तरणोपेते ददर्श आदित्य संनिभम् || ४-३३-६३<br>दिव्य आभरण चित्रांगम् 
दिव्य रूपम् यशस्विनम् |<br>दिव्य माल्यांबर धरम् महेन्द्रम् इव दुर्जयम् || ४-३३-६४<br>दिव्य आभरण माल्याभिः प्रमदाभिः 
समावृतम् |<br>संरब्धतर रक्ताक्षो बभूव अंतक संनिभः || ४-३३-६५

रुमाम् तु वीरः परिरभ्य गाढम्<br>वर आसनस्थो वर हेम वर्णः |<br>ददर्श सौमित्रिम् अदीन सत्त्वम्<br>विशाल नेत्रः स 
विशाल नेत्रम् || ४-३३-६६

इति वाल्मीकि रामायणे आदि काव्ये किष्किन्ध काण्डे त्रयः त्रिंशः सर्गः
undefined
undefined
undefined

स तदा वालिनम् हत्वा सुग्रीवम् अभिषिच्य च |<br>वसन् माल्यवतः पृष्टे रामो लक्ष्मणम् अब्रवीत् || ३-२८-१

अयम् स कालः संप्राप्तः समयो अद्य जल आगमः |<br>संपश्य त्वम् नभो मेघैः संवृतम् गिरि संनिभैः || ३-२८-२

नव मास धृतम् गर्भम् भास्कारस्य गभस्तिभिः |<br>पीत्वा रसम् समुद्राणाम् द्यौः प्रसूते रसायनम् || ३-२८-३

शक्यम् अंबरम् आरुह्य मेघ सोपान पंक्तिभिः |<br>कुटज अर्जुन मालाभिः अलंकर्तुम् दिवाकरम् || ३-२८-४

संध्या राग उत्थितैः ताम्रैः अंतेषु अधिक पाण्डुरैः |<br>स्निग्धैः अभ्र पट च्छेदैः बद्ध व्रणम् इव अंबरम् || ३-२८-५

मन्द मारुत निःश्वासम् संध्या चंदन रंजितम् |<br>आपाण्डु जलदम् भाति काम आतुरम् इव अंबरम् || ३-२८-६

एषा घर्म परिक्लिष्टा नव वारि परिप्लुता |<br>सीता इव शोक संतप्ता मही बाष्पम् विमुंचति || ३-२८-७

मेघ उदर विनिर्मुक्ताः कर्पूर दल शीतलाः |<br>शक्यम् अंजलिभिः पातुम् वाताः केतकि गन्धिनः || ३-२८-८

एष फुल्ल अर्जुनः शैलः केतकैः अधिवासितः |<br>सुग्रीव इव शान्त अरिः धाराभिः अभिषिच्यते || ३-२८-९

मेघ कृष्ण अजिन धरा धारा यज्ञ उपवीतिनः |<br>मारुत आपूरित गुहाः प्राधीता इव पर्वताः || ३-२८-१०

कशाभिः इव हैमीभिः विद्युद्भिः इव ताडितम् |<br>अन्तः स्तनित निर्घोषम् सवेदनम् इव अंबरम् || ३-२८-११

नील मेघ आश्रिता विद्युत् स्फुरंती प्रतिभाति मे |<br>स्फुरंती रावणस्य अंके वैदेही इव तपस्विनी || ३-२८-१२

इमाः ता मन्मथवताम् हिताः प्रतिहता दिशः |<br>अनुलिप्ता इव घनैः नष्ट ग्रह निशा कराः || ३-२८-१३

क्वचित् बाष्प अभिसंरुद्धान् वर्ष आगम समुत्सुकान् |<br>कुटजान् पश्य सौमित्रे पुष्टितान् गिरि सानुषु |<br>मम शोक 
अभिभूतस्य काम संदीपनान् स्थितान् || ३-२८-१४

रजः प्रशांतम् स हिमो अद्य वायुः<br>निदाघ दोष प्रसराः प्रशांताः |<br>स्थिता हि यात्रा वसुधा अधिपानाम्<br>प्रवासिनो 
यांति नराः स्व देशान् || ३-२८-१५

संप्रस्थिता मानस वास लुब्धाः<br>प्रिय अन्विताः संप्रति चक्रवाकः |<br>अभीक्ष्ण वर्ष उदक विक्षतेषु<br>यानानि मार्गेषु 
न संपतन्ति || ३-२८-१६

क्वचित् प्रकाशम् क्वचिद् अप्रकाशम्<br>नभः प्रकीर्णा अंबु धरम् विभाति |<br>क्वचित् क्वचित् पर्वत संनिरुद्धम्<br>
रूपम् यथा शान्त महार्णवस्य || ३-२८-१७

व्यामिश्रितम् सर्ज कदंब पुष्पैः<br>नवम् जलम् पर्वत धातु ताम्रम् |<br>मयूर केकाभिः अनुप्रयातम्<br>शैल अपगाः शीघ्रतरम् 
वहन्ति || ३-२८-१८

रस आकुलम् षट्पद संनिकाशम्<br>प्रभुज्यते जंबु फलम् प्रकामम् |<br>अनेक वर्णम् पवन अवधूतम्<br>भूमौ पतति आम्र फलम् 
विपक्वम् || ३-२८-१९

विद्युत् पताकाः स बलाक मालाः<br>शैलेन्द्र कूट आकृति संनिकाशाः |<br>गर्जन्ति मेघाः समुदीर्ण नादा<br>मत्त गजेन्द्रा 
इव संयुगस्थाः || ३-२८-२०

वर्ष उदक आअप्यायित शाद्वलानि<br>प्रवृत्त नृत्त उत्सव बर्हिणानि |<br>वनानि निर्वृष्ट बलाहकानि<br>पश्य अपराह्णेषु 
अधिकम् विभान्ति || ३-२८-२१

सम् उद् वहन्तः सलिल अति भारम्<br>बलाकिनो वारि धरा नदन्तः |<br>महत्सु शृंगेषु मही धराणाम्<br>विश्रम्य विश्रम्य 
पुनः प्रयान्ति || ३-२८-२२

मेघ अभिकामा परिसंपतन्ती<br>सम्मोदिता भाति बलाक पंक्तिः |<br>वात अवधूता वर पौण्डरीकी<br>लंब इव माला रुचिर अंबरस्य 
|| ३-२८-२३

बाल इन्द्रगोप्ता अंतर चित्रितेन<br>विभाति भूमिः नव शाद्वलेन |<br>गात्र अनुपृक्तेन शुक प्रभेण<br>नारी इव लाक्ष 
उक्षित कंबलेन || ३-२८-२४

निद्रा शनैः केशवम् अभ्युपैति<br>द्रुतम् नदी सागरम् अभ्युपैति |<br>हृष्टा बलाका घनम् अभ्युपैति<br>कान्ता स कामा 
प्रियम् अभ्युपैति || ३-२८-२५

जाता वनान्ताः शिखि सुप्रनृत्ता<br>जाताः कदंबाः स कदंब शाखाः |<br>जाता वृषा गोषु समान कामा<br>जाता मही सस्य वन 
अभिरामा || ३-२८-२६

वहन्ति वर्षन्ति नदन्ति भान्ति<br>ध्यायन्ति नृत्यन्ति समाश्वसन्ति |<br>नद्यो घना मत्त गजा वन अन्ताः<br>प्रिया विहीनाः 
शिखिनः प्लवंगाः || ३-२८-२७

प्रहर्षिताः केतक पुष्प गन्धम्<br>आघ्राय मत्ता वन निर्झरेषु |<br>प्रपात शब्द आकुलिता गजेन्द्राः<br>सार्धम् मयूरैः 
स मदा नदन्ति || ३-२८-२८

धारा निपातैः अभिहन्यमानाः<br>कदंब शाखासु विलंबमानाः |<br>क्षण अर्जितम् पुष्प रस अवगाढम्<br>शनैर् मदम् षट् चरणाः 
त्यजन्ति || ३-२८-२९

अंगार चूर्ण उत्कर संनिकाशैः<br>फलैः सुपर्याप्त रसैः समृद्धैः |<br>जंबू द्रुमाणाम् प्रविभान्ति शाखा<br>निपीयमाना 
इव षट्पद ओघैः || ३-२८-३०

तडित् पताकाभिः अलंकृतानाम्<br>उदीर्ण गंभीर महा रवाणाम् |<br>विभान्ति रूपाणि बलाहकानाम्<br>रण उत्सुकानाम् इव वारणानाम् 
|| ३-२८-३१

मार्ग अनुगः शैल वन अनुसारी<br>संप्रस्थितो मेघ रवम् निशम्य |<br>युद्ध अभिकामः प्रतिनाद शन्की<br>मत्तो गजेन्द्रः 
प्रतिसंनिवृत्तः || ३-२८-३२

क्वचित् प्रगीता इव षट्पद ओघैः<br>क्वचित् प्रवृत्ता इव नील कण्ठैः |<br>क्वचित् प्रमत्ता इव वारण इन्द्रैः<br>विभाति 
अनेक आश्रयिणो वनान्ता || ३-२८-३३

कदंब सर्जा अर्जुन कंदल आढ्या<br>वनान्त भूमि मधु वारि पूर्णा |<br>मयूर मत्ता अभिरुत प्रवृत्तैः<br>अपान भूमि प्रतिमा 
विभाति || ३-२८-३४

मुक्ता समाभम् सलिलम् पतत् वै<br>सुनिर्मलम् पत्र पुटेषु लग्नम् |<br>हृष्टा विवर्ण च्छदना विहंगाः<br>सुरेन्द्र दत्तम् 
तृषिताः पिबन्ति || ३-२८-३५

षत्पद तंत्री मधुर अभिधानम्<br>प्लवंगम् उदीरित कण्ठ तालम् |<br>आविष्कृतम् मेघ मृदंग नादैः<br>वनेषु संगीतम् इव प्रवृत्तम् 
|| ३-२८-३६

क्वचित् प्रनृत्तैः क्वचित् उन् नदद्भिः<br>क्वचित् च वृक्ष अग्र निषण्ण कायैः |<br>व्यालंब बर्ह आभरणैः मयूरैः<br>
वनेषु संगितम् इव प्रवृत्तम् || ३-२८-३७

स्वनैः घनानाम् प्लवगाः प्रबुद्धा<br>विहाय निद्राम् चिर संनिरुद्धाम् |<br>अनेक रूपा आकृति वर्ण नादा<br>नव अंबु 
धारा अभिहता नदन्ति || ३-२८-३८

नद्यः समुद्वाहित चक्रवाका<br>तटानि शीर्णानि अपवाहयित्वा |<br>दृप्ता नव प्राभृत पूर्ण भोगा<br>द्रुतम् स्व भर्तारम् 
उपोप यान्ति || ३-२८-३९

नीलेषु नीला नव वारि पूर्णा<br>मेघेषु मेघाः प्रविभान्ति सक्ताः |<br>दवाग्नि दग्धेषु दवाग्नि दग्धाः<br>शैलेषु शैला 
इव बद्ध मूलाः || ३-२८-४०

प्रमत्त संनाददित बर्हिणानि<br>स शक्रगोप अकुल शाद्वलानि |<br>चरन्ति नीप अर्जुन वासितानि<br>गजाः सुरम्याणि वन अन्तराणि 
|| ३-२८-४१

नव अंबु धार आहत केसराणि<br>द्रुतम् परित्यज्य सरोरुहाणि |<br>कदंब पुष्पाणि स केसराणि<br>नवानि हृष्टा भ्रमराः पिबन्ति 
|| ३-२८-४२

मत्ता गजेन्द्रा मुदिता गवेन्द्रा<br>वनेषु विक्रांततरा मृगेन्द्राः |<br>रम्या नगेन्द्रा निभृता नरेन्द्राः<br>प्रक्रीडितो 
वारि धरैः सुरेन्द्रः || ३-२८-४३

मेघाः समुद् भूत समुद्र नादा<br>महाजल ओघैः गगन अवलंबाः |<br>नदीः तटाकानि सरांसि वापिः<br>महीम् च कृत्स्नाम् अपवाहयन्ति 
|| ३-२८-४४

वर्ष प्रवेगा विपुला पतन्ति<br>प्रवान्ति वाताः समुदीर्ण वेगाः |<br>प्रनष्ट कूलाः प्रवहन्ति शीघ्रम्<br>नद्यो जलम् 
विप्रतिपन्न मार्गाः || ३-२८-४५

नरैः नरेन्द्रा इव पर्वतेन्द्राः<br>सुरेन्द्र नीतैः पवन उपनीतैः |<br>घन अंबु कुम्भैः अभिषिच्यमाना<br>रूपम् श्रियम् 
स्वाम् इव दर्शयन्ति || ३-२८-४६

घन उपगूढम् गगनम् न तारा<br>न भास्करो दर्शनम् अभ्युपैति |<br>नवैः जल ओघैः धरणी वितृप्ता<br>तमो विलिप्ता न दिशः 
प्रकाशाः || ३-२८-४७

महान्ति कूटानि मही धराणाम्<br>धारा विधौतानि अधिकम् विभान्ति |<br>महा प्रमाणैः विपुलैः प्रपातैः<br>मुक्त कलापैः 
इव लंबमानैः || ३-२८-४८

शैलोपल प्रस्खलमान वेगाः<br>शैलोत्तमानाम् विपुलाः प्रपाताः |<br>गुहासु संनादित बर्हिणासु<br>हारा विकीर्यन्त इव 
अवभान्ति || ३-२८-४९

शीघ्र प्रवेगा विपुलाः प्रपाता<br>निर्धौत शृंग उपतला गिरीणाम् |<br>मुक्ता कलाप प्रतिमाः पतन्तो<br>महा गुह उस्त्संग 
तलैः ध्रियन्ते || ३-२८-५०

सुरताम् अर्द विच्छिन्नाः स्वर्ग स्त्री हार मौक्तिकाः |<br>पतन्ति च अतुलाः दिक्षु तोय धाराः समन्ततः || ३-२८-५१

विलीयमानैः विहगैः निमीलद्भिः च पंकजैः |<br>विकसन्त्या च मालत्या गतो अस्तम् ज्ञायते रविः || ३-२८-५२

वृत्ता यात्रा नरेन्द्राणाम् सेना पथि एव वर्तते |<br>वैराणि चैव मार्गाः च सलिलेन समीकृताः || ३-२८-५३

मासि प्रौष्ठपदे ब्रह्म ब्राह्मणानाम् विवक्षताम् |<br>अयम् अध्याय समयः सामगानाम् उपस्थितः || ३-२८-५४

निवृत्त कर्म आयतनो नूनम् संचित संचयः |<br>आषाढीम् अभ्युपगतो भरतः कोसल अधिपः || ३-२८-५५

नूनम् आपूर्यमाणायाः सरय्वा वधते रयः |<br>माम् समीक्ष्य समायान्तम् अयोध्याया इव स्वनः || ३-२८-५६

इमाः स्फीत गुणा वर्षाः सुग्रीवः सुखम् अश्नुते |<br>विजित अरिः स दारः च राज्ये महति च स्थितः || ३-२८-५७

अहम् तु हृत दारः च राज्यात् च महतः च्युतः |<br>नदी कूलम् इव क्लिन्नम् अवसीदामि लक्ष्मण || ३-२८-५८

शोकः च मम विस्तीर्णो वर्षाः च भृश दुर्गमाः |<br>रावणः च महान् शत्रुः अपारम् प्रतिभाति मे || ३-२८-५९

अयात्राम् चैव दृष्ट्वा इमाम् मार्गाम् च भृश दुर्गमान् |<br>प्रणते चैव सुग्रीवे न मया किंचित् ईरितम् || ३-२८-६०

अपि च अति परिक्लिष्टम् चिरात् दारैः समागतम् |<br>आत्म कार्य गरीयस्त्वात् वक्तुम् न इच्छामि वानरम् || ३-२८-६१

स्वयम् एव हि विश्रम्य ज्ञात्वा कालम् उपागतम् |<br>उपकारम् च सुग्रीवो वेत्स्यते न अत्र संशयः || ३-२८-६२

तस्मात् काल प्रतीक्षो अहम् स्थितो अस्मि शुभ लक्षण |<br>सुग्रीवस्य नदीनाम् च प्रसादम् अभिकांक्षयन् || ३-२८-६३

उपकारेण वीरो हि प्रतिकारेण युज्यते |<br>अकृतज्ञो अप्रतिकृतो हन्ति सत्त्ववताम् मनः || ३-२८-६४

अथ एवम् उक्तः प्रणिधाय लक्ष्मणः<br>कृत अंजलिः तत् प्रतिपूज्य भाषितम् |<br>उवाच रामम् स्वभिराम दर्शनम्<br>प्रदर्शयन् 
दर्शनम् आत्मनः शुभम् || ३-२८-६५

यत् उक्तम् एतत् तव सर्वम् ईप्सितम्<br>नर इन्द्र कर्ता नचिरा हरि ईश्वरः |<br>शरत् प्रतीक्षः क्षमताम् इमम् भवान्<br>
जल प्रपातम् रिपु निग्रहे धृतः || ३-२८-६६

इति वाल्मीकि रामायणे आदि काव्ये किष्किन्ध काण्डे अष्ट विंशः सर्गः
undefined
undefined
undefined

रामस्य वचनम् श्रुत्वा हर्ष पौरुष वर्धनम् |<br>
सुग्रीवः पूजयाम् चक्रे राघवम् प्रशशंस च || ४-११-१

असंशयम् प्रज्वलितैः तीक्ष्णैर् मर्म अतिगैः शरैः |<br>
त्वम् दहेः कुपितो लोकान् युगान्त इव भास्करः || ४-११-२

वालिनः पौरुषम् यत् तद् यत् च वीर्यम् धृतिः च या |<br>
तन् मम एक मनाः श्रुत्वा विधत्स्व यद् अनन्तरम् || ४-११-३

समुद्रात् पश्चिमात् पूर्वम् दक्षिणाद् अपि च उत्तरम् |<br>
क्रामति अनुदिते सूर्ये वाली व्यपगत क्लमः || ४-११-४

अग्राणि आरुह्य शैलानाम् शिखराणि महान्ति अपि |<br>
ऊर्ध्वम् उत्पात्य तरसा प्रति गृह्णाति वीर्यवान् || ४-११-५

बहवः सारवन्तः च वनेषु विविधा द्रुमाः |<br>
वालिना तरसा भग्ना बलम् प्रथयता आत्मनः || ४-११-६

महिषो दुन्दुभिर् नाम कैलास शिखर प्रभः |<br>
बलम् नाग सहस्रस्य धारयामास वीर्यवान् || ४-११-७

स वीर्य उत्सेक दुष्टात्मा वर दानेन च मोहितः |<br>
जगाम स महाकायः समुद्रम् सरिताम् पतिम् || ४-११-८

ऊर्मिमंतम् अतिक्रम्य सागरम् रत्न संचयम् |<br>
मम युद्धम् प्रयच्छ इति तम् उवाच महार्णवम् || ४-११-९

ततः समुद्रो धर्मात्मा समुत्थाय महाबलः |<br>
अब्रवीद् वचनम् राजन् असुरम् काल चोदितम् || ४-११-१०

समर्थो न अस्मि ते दातुम् युद्धम् युद्ध विशारद |<br>
श्रूयताम् त्वम् अभिधास्यामि यत् ते युद्धम् प्रदास्यति || ४-११-११

शैल राजो महारण्ये तपस्वि शरणम् परम् |<br>
शंकर श्वशुरो नाम्ना हिमवान् इति विश्रुतः || ४-११-१२<br>
महा प्रस्रवण उपेतो बहु कन्दर निर्झरः |<br>
स समर्थः तव प्रीतिम् अतुलाम् कर्तुम् अर्हति || ४-११-१३

तम् भीतम् इति विज्ञाय समुद्रम् असुरोत्तमः |<br>
हिमवद् वनम् आगम्य शरः चापाद् इव च्युतः || ४-११-१४<br>
ततः तस्य गिरेः श्वेता गजेन्द्र प्रतिमाः शिलाः |<br>
चिक्षेप बहुधा भूमौ दुन्दुभिर् विननाद च || ४-११-१५

ततः श्वेत अम्बुद आकारः सौम्यः प्रीति कर आकृतिः |<br>
हिमवान् अब्रवीद् वाक्यम् स्व एव शिखरे स्थितः || ४-११-१६

क्लेष्टुम् अर्हसि माम् न त्वम् दुन्दुभे धर्म वत्सल |<br>
रण कर्मसु अकुशलः तपस्वि शरणो हि अहम् || ४-११-१७

तस्य तद् वचनम् श्रुत्वा गिरि राजस्य धीमतः |<br>
उवाच दुन्दुभिर् वाक्यम् क्रोधात् संरक्त लोचनः || ४-११-१८

यदि युद्धे असमर्थः त्वम् मद् भयाद् वा निरुद्यमः |<br>
तम् आचक्ष्व प्रदद्यात् मे यो हि युद्धम् युयुत्सतः || ४-११-१९

हिमवान् अब्रवीद् वाक्यम् श्रुत्वा वाक्य विशारदः |<br>
अनुक्त पूर्वम् धर्मात्मा क्रोधात् तम् असुरोत्तमम् || ४-११-२०

वाली नाम महा प्राज्ञः शक्र पुत्र प्रतापवान् |<br>
अध्यास्ते वानरः श्रीमान् किष्किन्धाम् अतुल प्रभाम् || ४-११-२१

स समर्थो महा प्राज्ञः तव युद्ध विशारदः |<br>
द्वन्द्व युद्धम् स दातुम् ते नमुचिः इव वासवः || ४-११-२२

तम् शीघ्रम् अभिगच्छ त्वम् यदि युद्धम् इह इच्छसि |<br>
स हि दुर्मर्षणो नित्यम् शूरः समर कर्मणि || ४-११-२३

श्रुत्वा हिमवतो वाक्यम् कोप आविष्टः स दुन्दुभिः |<br>
जगाम ताम् पुरीम् तस्य किष्किन्धाम् वालिनः तदा || ४-११-२४

धारयन् माहिषम् रूपम् तीक्ष्ण शृङ्गो भयावहः |<br>
प्रावृषि इव महा मेघः तोय पूर्णो नभस्तले || ४-११-२५<br>
ततः तु द्वारम् आगम्य किष्किन्धाया महाबलः |<br>
ननर्द कम्पयन् भूमिम् दुन्दुभिर् दुन्दुभिर् यथा || ४-११-२६

समीपजान् द्रुमान् भंजन् वसुधाम् दारयन् खुरैः |<br>
विषाणेन उल्लिखन् दर्पात् तद् द्वारम् द्विरदो यथा || ४-११-२७

अन्तःपुर गतो वाली श्रुत्वा शब्दम् अमर्षणः |<br>
निष्पपात सह स्त्रीभिः ताराभिः इव चंद्रमाः || ४-११-२८

मितम् व्यक्त अक्षर पदम् तम् उवाच स दुन्दुभिम् |<br>
हरीणाम् ईश्वरो वाली सर्वेषाम् वन चारिणाम् || ४-११-२९

किम् अर्थम् नगर द्वारम् इदम् रुद् ध्वा विनर्दसे |<br>
दुन्दुभे विदितो मेऽसि रक्ष प्राणान् महाबल || ४-११-३०

तस्य तद् वचनम् श्रुत्वा वानरेन्द्रस्य धीमतः |<br>
उवाच दुन्दुभिर् वाक्यम् क्रोधात् संरक्त लोचनः || ४-११-३१

न त्वम् स्त्री सन्निधौ वीर वचनम् वक्तुम् अर्हसि |<br>
मम युद्धम् प्रयच्छ अद्य ततो ज्ञास्यामि ते बलम् || ४-११-३२

अथवा धारयिष्यामि क्रोधम् अद्य निशाम् इमाम् |<br>
गृह्यताम् उदयः स्वैरम् काम भोगेषु वानर || ४-११-३३

दीयताम् संप्रदानम् च परिष्वज्य च वानरान् |<br>
सर्व शखा मृगेन्द्रत्वम् संसादय सुहृज्जनम् || ४-११-३४

सु दृष्टाम् कुरु किष्किन्धाम् कुरुष्व आत्म समम् पुरे |<br>
क्रीडयस्व च समम् स्त्रीभिः अहम् ते दर्प शासनः || ४-११-३५

यो हि मत्तम् प्रमत्तम् वा भग्नम् वा रहितम् कृशम् |<br>
हन्यात् स भ्रूणहा लोके त्वद् विधम् मद मोहितम् || ४-११-३६

स प्रहस्य अब्रवीत् मन्दम् क्रोधात् तम् असुरेश्वरम् |<br>
विसृज्य ताः स्त्रियः सर्वाः तारा प्रभृतिकाः तदा || ४-११-३७

मत्तो अयम् इति मा मंस्था यदि अभीतो असि संयुगे |<br>
मदो अयम् संप्रहारे अस्मिन् वीर पानम् समर्थ्यताम् || ४-११-३८

तम् एवम् उक्त्वा संक्रुद्धो मालाम् उत्क्षिप्य कांचनीम् |<br>
पित्रा दत्ताम् महेन्द्रेण युद्धाय व्यवतिष्ठत || ४-११-३९

विषाणयो गृहीत्वा तम् दुन्दुभिम् गिरि संनिभम् |<br>
आविध्यत तथा वाली विनदन् कपि कुंजरः || ४-११-४०

वाली व्यापादयाम् चक्रे ननर्द च महास्वनम् |<br>
श्रोत्राभ्याम् अथ रक्तम् तु तस्य सुस्राव पात्यतः || ४-११-४१

तयोः तु क्रोध संरम्भात् परस्पर जयैषिणोः |<br>
युद्धम् समभवत् घोरम् दुन्दुभेर् वालिनः तथा || ४-११-४२

अयुध्यत तदा वाली शक्र तुल्य पराक्रमः |<br>
मुष्टिभिर् जानुभिः पद्भिः शिलाभिः पादपैः तथा || ४-११-४३

परस्परम् घ्नतोः तत्र वानर असुरयोः तदा |<br>
आसीत् हीनो असुरो युद्धे शक्र सूनुः व्यवर्धत || ४-११-४४

तम् तु दुन्दुभिम् उद्यम्य धरण्याम् अभ्यपातयत् |<br>
युद्धे प्राणहरे तस्मिन् निष्पिष्टो दुन्दुभिः तदा || ४-११-४५

स्रोत्रेभ्यो बहु रक्तम् तु तस्य सुस्राव पात्यतः |<br>
पपात च महाबाहुः क्षितौ पंचत्वम् आगतः || ४-११-४६

तम् तोलयित्वा बाहुभ्याम् गत सत्त्वम् अचेतनम् |<br>
चिक्षेप वेगवान् वाली वेगेन एकेन योजनम् || ४-११-४७

तस्य वेग प्रविद्धस्य वक्त्रात् क्षतज बिन्दवः |<br>
प्रपेतुः मारुत उत्क्षिप्ता मतंगस्य आश्रमम् प्रति || ४-११-४८

तान् दृष्ट्वा पतिताम् तत्र मुनिः शोणित विप्रुषः |<br>
क्रुद्धः तस्य महाभाग चिन्तयामास कोन्वम् || ४-११-४९

येन अहम् सहसा स्पृष्टः शोणितेन दुरात्मना |<br>
कोऽयम् दुरात्मा दुर् बुद्धिः अकृतात्मा च बालिशः || ४-११-५०

इति उक्त्वा स विनिष्क्रम्य ददृशे मुनिसत्तम |<br>
महिषम् पर्वत आकारम् गत असुम् पतितम् भुवि || ४-११-५१

स तु विज्ञाय तपसा वानरेण कृतम् हि तत् |<br>
उत्ससर्ज महा शापम् क्षेप्तारम् वानरम् प्रति || ४-११-५२

इह तेन अप्रवेष्टव्यम् प्रविष्टस्य वधो भवेत् |<br>
वनम् मत् संश्रयम् येन दूषितम् रुधिर स्रवैः || ४-११-५३

क्षिपता पादपाः च इमे संभग्नाः च असुरीम् तनुम् |<br>
समन्तात् आश्रमम् पूर्णम् योजनम् मामकम् यदि || ४-११-५४<br>
आगमिष्यति दुर्बुद्धिः व्यक्तम् स न भविष्यति |

ये च अस्य सचिवाः केचित् संश्रिता मामकम् वनम् || ४-११-५५<br>
न च तैः इह वस्तव्य श्रुत्वा यांतु यथा सुखम् |

ते अपि वा यदि तिष्टन्ति शपिष्ये तान् अपि ध्रुवम् || ४-११-५६<br>
वने अस्मिन् मामके नित्यम् पुत्रवत् परिरक्षते |<br>
पत्र अंकुर विनाशाय फल मूल अभवाय च || ४-११-५७

दिवसः च अद्य मर्यादा यम् द्रष्टा श्वः अस्मि वानरम् |<br>
बहु वर्ष सहस्राणि स वै शैलः भविष्यति || ४-११-५८

ततः ते वानराः श्रुत्वा गिरम् मुनि समीरिताम् |<br>
निश्चक्रमुः वनात् तस्मात् तान् दृष्ट्वा वालिर् अब्रवीत् || ४-११-५९

किम् भवन्तः समस्ताः च मतंग वन वासिनः |<br>
मत् समीपम् अनुप्राप्ता अपि स्वस्ति वनौकसाम् || ४-११-६०

ततः ते कारणम् सर्वम् तथा शापम् च वालिनः |<br>
शशंसुर् वानराः सर्वे वलिने हेममालिने || ४-११-६१

एतत् श्रुत्वा तदा वाली वचनम् वनर ईरितम् |<br>
स महर्षिम् समासाद्य याचते स्म कृत अंजलिः || ४-११-६२

महर्षिः तम् अनादृत्य प्रविवेश आश्रमम् प्रति |<br>
शाप धारण भीतः तु वाली विह्वलताम् गतः || ४-११-६३

ततः शाप भयात् भीत ऋश्यमूकम् महागिरिम् |<br>
प्रवेष्टुम् न इच्छति हरिः द्रष्टुम् वा अपि नरेश्वर || ४-११-६४

तस्य अप्रवेशम् ज्ञात्वा अहम् इदम् राम महावनम् |<br>
विचरामि सह अमात्यो विषादेन विवर्जितः || ४-११-६५

एषो अस्थिनिचयः तस्य दुन्दुभेः संप्रकाशते |<br>
वीर्य उत्सेकात् निरस्तस्य गिरि कूट निभो महान् || ४-११-६६

इमे च विपुलाः सालाः सप्त शाखा अवलंबिनः |<br>
यत्र एकम् घटते वाली निष् पत्रयितुम् ओजसा || ४-११-६७

एतत् अस्य असमम् वीर्यम् मया राम प्रकाशितम् |<br>
कथम् तम् वालिनम् हन्तुम् समरे शक्ष्यसे नृप || ४-११-६८

तथा बृउवाणम् सुग्रीवम् प्रहसन् लक्ष्मणो अब्रवीत् |<br>
कस्मिन् कर्मणि निर्वृत्ते श्रद्दध्या वालिनः वधम् || ४-११-६९

तम् उवाचथ सुग्रीवः सप्त सालन् इमान् पुरा |<br>
एवम् एकैकशो वाली विव्याथ अथ स असकृत् || ४-११-७०

रामो निर्दारयेद् एषाम् बाणेन एकेन च द्रुमम् |<br>
वालिनम् निहतम् मन्ये दृष्ट्वा रामस्य विक्रमम् || ४-११-७१

हतस्य महिषस्य अस्थि पादेन एकेन लक्ष्मण |<br>
उद्यम्य प्रक्षिपेत् च अपि तरसा द्वे धनुः शते || ४-११-७२

एवम् उक्त्वा तु सुग्रीवो रामम् रक्तान्त लोचनम् |<br>
ध्यत्वा मुहूर्तम् काकुत्स्थम् पुनरेव वचो अब्रवीत् || ४-११-७३

शूरः च शूरमानी च प्रख्यात बल पौरुषः |<br>
बलवान् वानरः वाली संयुगेषु अपराजितः || ४-११-७४

दृश्यन्ते च अस्य कर्माणि दुष्कराणि सुरैः अपि |<br>
यानि संचिन्त्य भीतः अहम् ऋष्यमूकम् उपाश्रितः || ४-११-७५

तम् अजय्यम् अधृष्यम् च वानरेन्द्रम् अमर्षणम् |<br>
विचिन्तयन् न मुंचामि ॠष्यमूकम् अमुम् तु अहम् || ४-११-७६

उद्विग्नः शंकितः च अहम् विचरामि महावने |<br>
अनुरक्तैः सह अमात्यैः हनुमत् प्रमुखैः वीरैः || ४-११-७७

उपलब्धम् च मे श्लाघ्यम् सन् मित्रम् मित्र वत्सल |<br>
त्वाम् अहम् पुरुषव्याघ्र हिमवन्तम् इव आश्रितः || ४-११-७८

किम् तु तस्य बलज्ञः अहम् दुर्भ्रातुः बलशालिनः |<br>
अप्रत्यक्षम् तु मे वीर्यम् समरे तव राघव || ४-११-७९

न खलु अहम् त्वाम् तुलये न अवमन्ये न भीषये |<br>
कर्मभिः तस्य भीमैः च कातर्यम् जनितम् मम || ४-११-८०

कामम् राघव ते वाणी प्रमाणम् धैर्यम् आकृतिः |<br>
सूचयन्ति परम् तेजो भस्म च्छन्नम् इव अनलम् || ४-११-८१

तस्य तद् वचनम् श्रुत्वा सुग्रीवस्य महत्मनः |<br>
स्मित पूर्वम् अथः रामः प्रति उवाच हरिम् प्रति || ४-११-८२

यदि न प्रत्ययो अस्मासु विक्रमे तव वानर |<br>
प्रत्ययम् समरे श्लाघ्यम् अहम् उत्पादयामि ते || ४-११-८३

एवम् उक्त्वा तु सुग्रीवम् सान्त्वयन् लक्ष्मणाग्रजः |<br>
राघवो दुन्दुभेः कायम् पाद अंगुष्ठेन लीलया || ४-११-८४<br>
तोलयित्वा महाबाहुः चिक्षेप दश योजनम् |<br>
असुरस्य तनुम् शुष्कम् पादांगुष्टेन वीर्यवान् || ४-११-८५

क्षिप्तम् दृष्ट्वा ततः कायम् सुग्रीवः पुनर् अब्रवीत् |<br>
लक्ष्मणस्य अग्रतो रामम् तपन्तम् इव भास्करम्<br>
हरीणाम् अग्रतो वीरम् इदम् वचनम् अर्थवत् || ४-११-८६

आर्द्रः स मांसः प्रत्यग्रः क्षिप्तः कायः पुरा सखे |<br>
परिश्रान्तेन मत्तेन भ्राता मे वालिना तदा|| ४-११-८७

लघुः संप्रति निर्मांसः तृण भूतः च राघव |<br>
क्षिप्ता एवम् प्रहर्षेण भवता रघुनंदन || ४-११-८८

न अत्र शक्यम् बलम् ज्ञातुम् तव वा तस्य वा अधिकम् |<br>
आर्द्रम् शुष्कम् इति हि एतत् सुमहद् राघव अन्तरम् || ४-११-८९

स एव संशयः तात तव तस्य च यद् बलम् |<br>
सालम् एकम् विनिर् भिद्या भवेत् व्यक्तिः बलाबले || ४-११-९०

कृत्वा एतत् कार्मुकम् सज्यम् हस्ति हतम् इव अपरम् |<br>
आकर्ण पूर्णम् आयम्य विसृजस्व महाशरम् || ४-११-९१

इमम् हि सालम् प्रहितः त्वया शरो<br>
न संशयो अत्र अस्ति विदारयिष्यति |<br>
अलम् विमर्शेन मम प्रियम् ध्रुवम्<br>
कुरुष्व राजन् प्रति शापितो मया || ४-११-९२

यथा हि तेजस्सु वरः सदा रविः<br>
यथा हि शैलो हिमवान् महा अद्रिषु |<br>
यथा चतुष्पात्सु च केसरी वरः<br>
तथा नराणाम् असि विक्रमे वरः || ४-११-९३

इति वाल्मीकि रामायणे अद्दिकाव्ये किष्किन्ध काण्डे एकादशः सर्गः
undefined
undefined
undefined

गुहाम् प्रविष्टे सुग्रीवे विमुक्ते गगने घनैः |<br>
वर्ष रात्रे स्थितो रामः काम शोक अभिपीडितः || ४-३०-१<br>
पाण्डुरम् गगनम् दृष्ट्वा विमलम् चन्द्र मण्डलम् |<br>
शारदीम् रजनीम् चैव दृष्ट्वा ज्योत्स्न अनुलेपनाम् || ४-३०-२<br>
काम वृत्तम् च सुग्रीवम् नष्टाम् च जनक आत्मजाम् |<br>
दृष्ट्वा कालम् अतीतम् च मुमोह परम आतुरः || ४-३०-३

स तु संज्ञाम् उपागम्य मुहूर्तात् मतिमान् नृपः |<br>
मनः स्थाम् अपि वैदेहीम् चिंतयामास राघवः || ४-३०-४

दृष्ट्वा च विमलम् व्योम गत विद्युत् बलाहकम् |<br>
सारस आरव संघुष्टम् विललाप आर्तया गिरा || ४-३०-५

आसीनः पर्वतस्य अग्रे हेम धातु विभूषिते |<br>
शारदम् गगनम् दृष्ट्वा जगाम मनसा प्रियाम् || ४-३०-६

सारस आरव संनादैः सारस आरव नादिनी |<br>
या आश्रमे रमते बाला सा अद्य मे रमते कथम् || ४-३०-७

पुष्पिताम् च आसनान् दृष्ट्वा कांचनान् इव निर्मलान् |<br>
कथम् सा रमते बाला पश्यंती माम् अपश्यती || ४-३०-८

या पुरा कलहंसानाम् स्वरेण कल भाषिणी |<br>
बुध्यते चारु सर्वांगी सा अद्य मे रमते कथम् || ४-३०-९

निःस्वनम् चक्रवाकानाम् निशम्य सहचारिणाम् |<br>
पुण्डरीकविशालाक्षी कथम् एषा भविष्यति || ४-३०-१०

सरांसि सरितो वापीः काननानि वनानि च |<br>
ताम् विना मृगशावाक्षीम् चरन् न अद्य सुखम् लभे || ४-३०-११

अपि ताम् मत् वियोगात् च सौकुमार्यात् च भामिनीम् |<br>
सुदूरम् पीडयेत् कामः शरत् गुण निरंतरः || ४-३०-१२

एवम् आदि नरश्रेष्ठो विललाप नृपात्मजः |<br>
विहंग इव सारंगः सलिलम् त्रिदशेश्वरात् || ४-३०-१३

ततः चंचूर्य रम्येषु फलार्थी गिरि सानुषु |<br>
ददर्श पर्युपावृत्तो लक्ष्मीवान् लक्ष्मणो अग्रजम् || ४-३०-१४

स चिन्तया दुस्सहया परीतम्<br>
विसंज्ञम् एकम् विजने मनस्वी |<br>
भ्रातुर् विषादात् त्वरितो अति दीनः<br>
समीक्ष्य सौमित्रिः उवाच रामम् || ४-३०-१५

किम् आर्य कामस्य वशम् गतेन<br>
किम् आत्म पौरुष्य पराभवेन |<br>
अयम् ह्रिया संह्रियते समाधिः<br>
किम् अत्र योगेन निवर्तितेन || ४-३०-१६

क्रियाभियोगम् मनसः प्रसादम्<br>
समाधि योग अनुगतम् च कालम् |<br>
सहाय सामर्थ्यम् अदीन सत्त्वः<br>
स्व कर्म हेतुम् च कुरुष्व तात ४-३०-१७

न जानकी मानव वंश नाथ<br>
त्वया सनाथा सुलभा परेण |<br>
न च अग्नि चूडाम् ज्वलिताम् उपेत्य<br>
न दह्यते वीर वरार्ह कश्चित् || ४-३०-१८

सलक्षणम् लक्ष्मणम् अप्रधृष्यम्<br>
स्वभावजम् वाक्यम् उवाच रामः |<br>
हितम् च पथ्यम् च नय प्रसक्तम्<br>
ससाम धर्मार्थ समाहितम् च || ४-३०-१९

निस्संशयम् कार्यम् अवेक्षितव्यम्<br>
क्रिया विशेषो अपि अनुवर्तितव्यः |<br>
न तु प्रवृद्धस्य दुरासदस्य<br>
कुमार वीर्यस्य फलम् च चिन्त्यम् || ४-३०-२०

अथ पद्म पलाश अक्षीम् मैथिलीम् अनुचिन्तयन् |<br>
उवाच लक्ष्मणम् रामो मुखेन परिशुष्यता || ४-३०-२१

तर्पयित्वा सहस्राक्षः सलिलेन वसुंधराम् |<br>
निर्वर्तयित्वा सस्यानि कृत कर्मा व्यवस्थितः || ४-३०-२२

दीर्घ गंभीर निर्घोषाः शैल द्रुम पुरोगमाः |<br>
विसृज्य सलिलम् मेघाः परिश्रांता नृप आत्मज || ४-३०-२३

नील उत्पल दल श्यामः श्यामी कृत्वा दिशो दश |<br>
विमदा इव मातंगाः शान्त वेगाः पयो धराः || ४-३०-२४

जल गर्भा महा वेगाः कुटज अर्जुन गंधिनः |<br>
चरित्वा विरताः सौम्य वृष्टि वाताः समुद्यताः || ४-३०-२५

घनानाम् वारणानाम् च मयूराणाम् च लक्ष्मण |<br>
नादः प्रस्रवणानाम् च प्रशान्तः सहसा अनघ || ४-३०-२६

अभिवृष्टा महा मेघैः निर्मलाः चित्र सानवः |<br>
अनुलिप्ता इव आभान्ति गिरयः चन्द्र रश्मिभिः || ४-३०-२७

शाखासु सप्त च्छद पादपानाम्<br>
प्रभासु तार अर्क निशा कराणाम् |<br>
लीलासु चैव उत्तम वारणानाम्<br>
श्रियम् विभज्य अद्य शरत् प्रवृत्ता || ४-३०-२८

संप्रति अनेक आश्रय चित्र शोभा<br>
लक्ष्मीः शरत् काल गुण उपपन्ना |<br>
सूर्य अग्र हस्त प्रतिबोधितेषु<br>
पद्माकरेषु अभ्यधिकम् विभाति || ४-३०-२९

सप्त च्छदानाम् कुसुमोप गंधी<br>
षट् पाद वृन्दैः अनुगीयमानः |<br>
मत्त द्विपानाम् पवन अनुसारी<br>
दर्पम् विनेष्यन् अधिकम् विभाति || ४-३०-३०

अभ्यागतैः चारु विशाल पक्षैः<br>
सरः प्रियैः पद्म रजो अवकीर्णैः |<br>
महा नदीनाम् पुलिन उपयातैः<br>
क्रीडन्ति हंसाः सह चक्रवाकैः || ४-३०-३१

मद प्रगल्भेषु च वारिणेषु<br>
गवाम् समूहेषु च दर्पितेषु |<br>
प्रसन्न तोयासु च निम्न गासु<br>
विभाति लक्ष्मीः बहुधा विभक्ता || ४-३०-३२

नभः समीक्ष्या अंबु धरैः विमुक्तम्<br>
विमुक्त बर्ह आभरणा वनेषु |<br>
प्रियासु अरक्ता विनिवृत्त शोभा<br>
गत उत्सवा ध्यान परा मयूराः || ४-३०-३३

मनोज्ञ गन्धैः प्रियकैः अनल्पैः<br>
पुष्प अति भार अवनत अग्र शाखैः |<br>
सुवर्ण गौरैः नयन अभिरामैः<br>
उद्योतितान् इव वन अन्तराणि || ४-३०-३४

प्रिय अन्वितानाम् नलिनी प्रियाणाम्<br>
वन प्रियाणाम् कुसुम उद्धतानाम् |<br>
मद उत्कटानाम् मद लालसानाम्<br>
गज उत्तमानम् गतयो अद्य मन्दाः || ४-३०-३५

व्यक्तम् नभः शस्त्र विधौत वर्णम्<br>
कृश प्रवाहानि नदी जलानि |<br>
कह्लार शिताः पवनाः प्रवान्ति<br>
तमो विमुक्ताः च दिशः प्रकाशाः || ४-३०-३६

सूर्य आतप क्रामण नष्ट पंका<br>
भूमिः चिर उद्घाटित सांद्र रेणुः |<br>
अन्योन्य वैरेण समायुतानाम्<br>
उद्योग कालो अद्य नर अधिपानाम् || ४-३०-३७

शरत् गुण आप्यायित रूप शोभाः<br>
प्रहर्षित पांशु समुक्षित अंगाः |<br>
मद उत्कटाः संप्रति युद्ध लुब्धा<br>
वृषा गवाम् मध्य गता नदन्ति || ४-३०-३८

स मन्मध तीव्रतर अनुरागा<br>
कुलान्विता मन्द गतिः करेणुः |<br>
मदान्वितम् संपरिवार्य यान्तम्<br>
वनेषु भर्तारम् अनुप्रयाति || ४-३०-३९

त्यक्त्वा वराणि आत्म विभूषणानि<br>
बर्हाणि तीर उपगता नदीनाम् |<br>
निर्भर्त्स्यमाना इव सार ओघैः<br>
प्रयान्ति दीना विमना मयूराः || ४-३०-४०

वित्रास्य कारण्डव चक्रवाकान् |<br>
महा रवैः भिन्न कटा गजेन्द्राः |<br>
सरस्सु बद्ध अंबुज भूषणेषु<br>
विक्षोभ्य विक्षोभ्य जलम् पिबन्ति || ४-३०-४१

व्यपेत पंकजासु स वालुकासु<br>
प्रसन्न तोयासु स गो कुलासु |<br>
स सारसा राव विनादितासु<br>
नदिषु हंसा निपतन्ति हृष्टाः || ४-३०-४२

नदी घन प्रस्रवण उदकानाम्<br>
अति प्रवृद्ध अनिल बर्हिणानाम् |<br>
प्लवंगमानाम् च गत उत्सवानाम्<br>
ध्रुवम् रवाः संप्रति संप्रणष्टाः || ४-३०-४३

अनेक वर्णाः सुविनष्ट कायाः<br>
नव उदितेषु अंबुधरेषु नष्टाः |<br>
क्षुध अर्दिता घोर विषा बिलेभ्यः<br>
चिर उषिता विप्रसरन्ति सर्पाः || ४-३०-४४

चंचत् चन्द्र कर स्पर्श हर्ष उन्मीलित तारका |<br>
अहो रागवती संध्या जहाति स्वयम् अंबरम् || ४-३०-४५

रात्रिः शशांक उदित सौम्य वक्त्रा<br>
तारा गण उन्मीलित चारु नेत्रा |<br>
ज्योत्स्ना अंशुक प्रावरणा विभाति<br>
नारी इव शुक्ल अंशुक संवृत अंगी || ४-३०-४६

विपक्व शालि प्रसवानि भुक्त्वा<br>
प्रहर्षिता सारस चारु पंक्ति |<br>
नभः समाक्रामति शीघ्र वेगा<br>
वात अवधूता ग्रथित इव माला || ४-३०-४७

सुप्त एक हंसम् कुमुदैः उपेतम्<br>
महा ह्रदस्थम् सलिलम् विभाति |<br>
घनैः विमुक्तम् निशि पूर्ण चन्द्रम्<br>
तारा गण कीर्णम् इव अंतरिक्षम् || ४-३०-४८

प्रकीर्ण हंसा अकुल मेखलानाम्<br>
प्रबुद्ध पद्म उत्पल मालिनीनाम् |<br>
वापीः उत्तमानाम् अधिक अद्य लक्ष्मीः<br>
वर अंगनाम् इव भूषितानाम् || ४-३०-४९

वेणु स्वर व्यंजित तूर्य मिश्रः<br>
प्रत्यूष काले अनिल संप्रवृत्तः |<br>
संमूर्च्छितो गह्वर गो वृषाणाम्<br>
अन्योन्यम् आपूरयति इव शब्दः || ४-३०-५०

नवैः नदीनाम् कुसुम प्रहासैः<br>
व्या धूयमानैः मृदु मारुतेन |<br>
धौत अमल क्षौम पट प्रकाशैः<br>
कूलानि काशैः उपशोभितानि || ४-३०-५१

वन प्रचण्डा मधु पान शौण्डाः<br>
प्रिय अन्विताः षट् चरणाः प्रहृष्टाः |<br>
वनेसु मत्ताः पवन अनु यात्राम्<br>
कुर्वन्ति पद्म आसन रेणु गौराः || ४-३०-५२

जलम् प्रसन्नम् कुसुम प्रहासम्<br>
क्रौन्च स्वनम् शालि वनम् विपक्वम् |<br>
मृदुः च वायुः विमलः च चन्द्रः<br>
शंसन्ति वर्ष व्यपनीत कालम् || ४-३०-५३

मीन उप संदर्शित मेखलानाम्<br>
नदी वधूनाम् गतयो अद्य मंदाः |<br>
कान्त उपभुक्त अलस गामिनीनाम्<br>
प्रभात कालेषु इव कामिनीनाम् || ४-३०-५४

स चक्रवाकानि स शैवलानि<br>
काशैः दुकूलैः इव संवृतानि |<br>
स पत्र रेखाणि स रोचनानि<br>
वधू मुखानि इव नदी मुखानि || ४-३०-५५

प्रफुल्ल बाण आसन चित्रितेषु<br>
प्रहृष्ट षट्पदानि कूजितेषु |<br>
गृहीत चापः उद्यत दण्ड चण्डः<br>
प्रचण्ड चारो अद्य वनेषु कामः || ४-३०-५६

लोकम् सुवृष्ट्या परितोषयित्व<br>
नदीः तटाकानि च पूरयित्वा |<br>
निष्पन्न सस्याम् वसुधाम् च कृत्वा<br>
त्यक्त्वा नभः तोय धराः प्रणष्टाः || ४-३०-५७

दर्शयन्ति शरन् नद्यः पुलिनानि शनैः शनैः |<br>
नव संगम सव्रीडा जघनानि इव योषितः || ४-३०-५८

प्रसन्न सलिलाः सौम्य कुरराभिः विनादिताः |<br>
चक्रवाक गण आकीर्णा विभांति सलिल आशयाः || ४-३०-५९

अन्योन्य बद्ध वैराणाम् जिगीषूणाम् नृपात्मज |<br>
उद्योग समयः सौम्य पार्थिवानाम् उपस्थितः || ४-३०-६०

इयम् सा प्रथमा यात्रा पार्थिवानाम् नृपात्मज |<br>
न च पश्यामि सुग्रीवम् उद्योगम् वा तथा विधम् || ४-३०-६१

असनाः सप्त पर्णाः च कोविदाराः च पुष्पिताः |<br>
दृश्यन्ते बन्धुजीवाः च श्यामाः च गिरि सानुषु || ४-३०-६२

हंस सारस चक्राह्वैः कुररैः च समंततः |<br>
पुलिनानि अवकीर्णानि नदीनाम् पश्य लक्ष्मण || ४-३०-६३

चत्वारो वार्षिका मासा गता वर्ष शत उपमाः |<br>
मम शोक अभितप्तस्य तथा सीताम् अपश्यतः || ४-३०-६४

चक्रवाकी इव भर्तारम् पृष्टतो अनुगता वनम् |<br>
विषमम् दण्डकारण्यम् उद्यान वनम् इव च अंगना || ४-३०-६५

प्रिया विहीने दुःख आर्ते हृत राज्ये विवासिते |<br>
कृपाम् न कुरुते राजा सुग्रीवो मयि लक्ष्मण || ४-३०-६६

अनाथो हृत राज्यो अयम् रावणेन च धर्षितः ||<br>
दीनो दूर गृहः कामी माम् चैव शरणम् गतः || ४-३०-६७

इति एतैः कारणैः सौम्य सुग्रीवस्य दुरात्मनः |<br>
अहम् वानर राजस्य परिभूतः परंतप || ४-३०-६८

स कालम् परिसंख्याय सीतायाः परिमार्गणे |<br>
कृतार्थः समयम् कृत्वा दुर्मतिः न अवबुध्यते || ४-३०-६९

स किष्किंधाम् प्रविश्य त्वम् ब्रूहि वानर पुंगवम् |<br>
मूर्खम् ग्राम्य सुखे सक्तम् सुग्रीवम् वचनात् मम || ४-३०-७०

अर्थिनाम् उपपन्नानाम् पूर्वम् च अपि उपकारिणाम् |<br>
आशाम् संश्रुत्य यो हन्ति स लोके पुरुषाधमः || ४-३०-७१

शुभम् वा यदि वा पापम् यो हि वाक्यम् उदीरितम् |<br>
सत्येन परिगृह्णाति स वीरः पुरुषोत्तमः || ४-३०-७२

कृतार्था हि अकृतार्थानाम् मित्राणाम् न भवन्ति ये |<br>
तान् मृतान् अपि क्रव्यादाः कृतघ्नान् न उपभुंजते || ४-३०-७३

नूनम् कांचन पृष्ठस्य विकृष्टस्य मया रणे |<br>
द्रष्टुम् इच्छसि चापस्य रूपम् विद्युत् गण उपमम् || ४-३०-७४

घोरम् ज्या तल निर्घोषम् क्रुद्धस्य मम संयुगे |<br>
निर्घोषम् इव वज्रस्य पुनः संश्रोतुम् इच्छसि || ४-३०-७५

कामम् एवम् गते अपि अस्य परिज्ञाते पराक्रमे |<br>
त्वत् सहायस्य मे वीर न चिन्ता स्यात् नृपात्मज || ४-३०-७६

यद् अर्थम् अयम् आरंभः कृतः पर पुरम् जय |<br>
समयम् न अभिजानाति कृतार्थः प्लवगेश्वरः || ४-३०-७७

वर्षा समय कालम् तु प्रतिज्ञाय हरीश्वरः |<br>
व्यतीतान् चतुरो मासान् विहरन् न अवबुध्यते || ४-३०-७८

स अमात्य परिषत् क्रीडन् पानम् एव उपसेवते |<br>
शोक दीनेषु न अस्मासु सुग्रीवः कुरुते दयाम् || ४-३०-७९

उच्यताम् गच्छ सुग्रीवः त्वया वीरः महाबल |<br>
मम रोषस्य यत् रूपम् ब्रूयाः च एनम् इदम् वचः || ४-३०-८०

न स संकुचितः पंथा येन वाली हतो गतः |<br>
समये तिष्ठ सुग्रीव मा वालि पथम् अन्वगाः || ४-३०-८१

एक एव रणे वाली शरेण निहतो मया |<br>
त्वाम् तु सत्यात् अतिक्रांतम् हनिष्यामि स बान्धवम् || ४-३०-८२

तत् एवम् विहिते कार्ये यत् हितम् पुरुषर्षभ |<br>
तत् तत् ब्रूहि नरश्रेष्ठ त्वर काल व्यतिक्रमः || ४-३०-८३

कुरुष्व सत्यम् मम वानरेश्वर<br>
प्रतिश्रुतम् धर्मम् अवेक्ष्य शाश्वतम् |<br>
मा वालिनम् प्रेत गतो यम क्षयम्<br>
त्वम् अद्य पश्येः मम चोदितः शरैः || ४-३०-८४

स पूर्वजम् तीव्र विवृद्ध कोपम्<br>
लालप्यमानम् प्रसमीक्ष्य दीनम् |<br>
चकार तीव्राम् मतिम् उग्र तेजा<br>
हरीश्वरे मानव वंश वर्थनः || ४-३०-८५

इति वाल्मीकि रामायणे आदि काव्ये किष्किन्ध काण्डे त्रिंश सर्गः
undefined
undefined
undefined

स ताम् पुष्करिणीम् गत्वा पद्म उत्पल झषाकुलाम् |<br>रामः सौमित्रि सहितो विललाप अकुलेन्द्रियः || ४-१-१

तत्र दृष्ट्वैवा ताम् हर्षात् इन्द्रियाणि चकम्पिरे |<br>स कामवशम् आपन्नः सौमित्रिम् इदम् अब्रवीत् || 
४-१-२

सौमित्रे शोभते पम्पा वैदूर्य विमल उदका |<br>फुल्ल पद्म उत्पलवती शोभिता विविधैः द्रुमैः || ४-१-३

सौमित्रे पश्य पम्पायाः काननम् शुभ दर्शनम् |<br>यत्र राजन्ति शैला वा द्रुमाः स शिखरा इव || ४-१-४

माम् तु शोकाभि सन्तप्तम् आधयः पीडयन्ति वै ||<br>भरतस्य च दुःखेन वैदेह्या हरणेन च || ४-१-५

शोकार्तस्य अपि मे पम्पा शोभते चित्र कानना |<br>व्यवकीर्णा बहु विधैः पुष्पैः शीतोदका शिवा || ४-१-६

नलिनैः अपि संछन्ना हि अत्यर्थ शुभ दर्शना |<br>सर्प व्याल अनुचरिता मृग द्विज समाकुला || ४-१-७

अधिकम् प्रविभाति एतत् नील पीतम् तु शाद्वलम् |<br>द्रुमाणाम् विविधैः पुष्पैः परिस्तोमैः इव अर्पितम् || 
४-१-८

पुष्प भार समृद्धानि शिखराणि समन्ततः |<br>लताभिः पुष्पित अग्राभिः उपगूढानि सर्वतः || ४-१-९

सुख अनिलोऽयम् सौमित्रे कालः प्रचुर मन्मथः |<br>गन्धवान् सुरभिर् मासो जात पुष्प फल द्रुमः || ४-१-१०

पश्य रूपाणि सौमित्रे वनानाम् पुष्प शालिनाम् |<br>सृजताम् पुष्प वर्षाणि वर्षम् तोयमुचाम् इव || ४-१-११

प्रस्तरेषु च रम्येषु विविधाः कानन द्रुमाः |<br>वायु वेग प्रचलिताः पुष्पैः अवकिरन्ति गाम् || ४-१-१२

पतितैः पतमानैः च पादपस्थैः च मारुतः |<br>कुसुमैः पश्य सौमित्रे क्रीडतीव समन्ततः || ४-१-१३

विक्षिपन् विविधाः शाखा नगानाम् कुसुमोत्कटाः |<br>मारुतः चलित स्थानैः षट्पदैः अनुगीयते || ४-१-१४

मत्त कोकिल सन्नादैः नर्तयन् इव पादपान् |<br>शैल कन्दर निष्क्रान्तः प्रगीत इव च अनिलः || ४-१-१५

तेन विक्षिपता अत्यर्थम् पवनेन समन्ततः |<br>अमी संसक्त शाखाग्रा ग्रथिता इव पादपाः || ४-१-१६

स एव सुख संस्पर्शो वाति चन्दन शीतलः |<br>गन्धम् अभ्यवहन् पुण्यम् श्रम अपनयो अनिलः || ४-१-१७

अमी पवन विक्षिप्ता विनन्दन्ती इव पादपाः |षट्पदैः अनुकूजद्भिः वनेषु मधु गन्धिषु || ४-१-१८

गिरि प्रस्थेषु रम्येषु पुष्पवद्भिः मनोरमैः |<br>संसक्त शिखरा शैला विराजन्ति महाद्रुमैः || ४-१-१९

पुष्प संछन्न शिखरा मारुतः उत्क्षेप चंचला |<br>अमी मधुकरोत्तंसाः प्रगीत इव पादपाः || ४-१-२०

सुपुष्पितांस्तु पश्य एतान् कर्णिकारान् समन्ततः |<br>हाटक प्रति संच्छन्नान् नरान् पीतांबरान् इव || ४-१-२१

अयम् वसन्तः सौमित्रे नाना विहग नादितः |<br>सीतया विप्रहीणस्य शोक सन्दीपनो मम || ४-१-२२

माम् हि शोक समाक्रान्तम् संतापयति मन्मथः |<br>हृष्टम् प्रवदमानश्च समाह्वयति कोकिलः || ४-१-२३

एष दाअत्यूहको हृष्टो रम्ये माम् वन निर्झरे |<br>प्रणदन् मन्मथाविष्टम् शोचयिष्यति लक्ष्मण || ४-१-२४

श्रुत्वा एतस्य पुरा शब्दम् आश्रमस्था मम प्रिया |<br>माम् आहूय प्रमुदिता परमम् प्रत्यनन्दत || ४-१-२५

एवम् विचित्राः पतगा नाना राव विराविणः |<br>वृक्ष गुल्म लताः पश्य संपतन्ति समन्ततः|| ४-१-२६

विमिश्रा विहगाः पुंभिः आत्म व्यूह अभिनन्दिताः |<br>भृङ्गराज प्रमुदिताः सौमित्रे मधुर स्वराः || ४-१-२७

अस्याः कूले प्रमुदिताः सन्घशः शकुनास्त्विह |<br>दात्यूहरति विक्रन्दैः पुंस्कोकिल रुतैः अपि | ४-१-२८<br>
स्वनन्ति पादपाः च इमे माम् अनङ्ग प्रदीपकाः |

अशोक स्तबक अङ्गारः षट्पद स्वन निस्वनः || ४-१-२९<br>माम् हि पल्लव ताम्रार्चिः वसन्ताग्निः प्रधक्ष्यति 
|

न हि ताम् सूक्ष्मपक्ष्माक्षीम् सुकेशीम् मृदु भाषिणीम् || ४-१-३०<br>अपश्यतो मे सौउमित्रे जीवितेऽस्ति 
प्रयोजनम् |

अयम् हि रुचिरः तस्याः कालो रुचिर काननः || ४-१-३१<br>कोकिलाकुल सीमान्तः दयिताया मम अनघः |

मन्मध आयास संभूतो वसन्त गुण वर्धितः || ४-१-३२<br>अयम् माम् धक्ष्यति क्षिप्रम् शोकाग्निः न चिरादिव |

अपश्यत ताम् वनिताम् पश्यतो रुचिर द्रुमान् || ४-१-३३<br>मम अयम् आत्मप्रभवो भूयस्त्वम् उपयास्यति |

अदृश्यमाना वैदेही शोकम् वर्धयती इह मे || ४-१-३४<br>दृश्यमानो वसन्तः च स्वेद संसर्ग दूषकः |

माम् हि सा मृगशाबाक्षी चिन्ता शोक बलात्कृतम् || ४-१-३५<br>संतापयति सौमित्रे कृइरः चैत्र वनानिलः |

अमी मयूराः शोभन्ते प्रनृत्यन्तः ततः ततः || ४-१-३६<br>स्त्वैः पक्षैः पवन उद्धूतैः गवाक्षैः स्फाटिकैः 
इव |

शिखिनीभिः परिवृतास्त एते मद मूर्छिताः || ४-१-३७<br>मन्मथ अभिपरीतस्य मम मन्मथ वर्धनाः |

पश्य लक्ष्णम नृत्यन्तम् मयूरम् उपनृत्यति || ४-१-३८<br>शिखिनी मन्मथ आर्तैः एषा भर्तारम् गिरि सानुनि |

ताम् एव मनसा रामाम् मयुरोऽपि अनुधावति || ४-१-३९<br>वितत्य रुचिरौ पक्षौ रुतैः उपहसन् इव |

मयूरस्य वने नूनम् रक्षसा न हृता प्रिया || ४-१-४०<br>तस्मात् नृत्यति रम्येषु वनेषु सह कान्तया |

मम त्वयम् विना वासः पुष्पमासे सुदुःसहः || ४-१-४१<br>पश्य लक्ष्मण संरागः तिर्यक् योनिगतेषु अपि |<br>यदेषा 
शिखिनी कामात् भर्तारम् अभिवर्तते || ४-१-४२

माम् अपि एवम् विशालाक्षी जानकी जात संभ्रमा |<br>मदनेन अभिवर्तेत यदि न अपहृता भवेत् || ४-१-४३

पश्य लक्ष्मण पुष्पाणि निष्फलानि भवन्ति मे |<br>पुष्प भार समृद्धानाम् वनानाम् शिशिरात्यये || ४-१-४४

रुचिराणि अपि पुष्पाणि पादपानाम् अतिश्रिया |<br>निष्फलानि महीम् यान्ति समम् मधुकरोत्करैः || ४-१-४५

नदन्ति कावम् मुदिताः शकुना सङ्घशः कलम् |<br>आह्वयन्त इव अन्योन्यम् काम उन्मादकरा मम || ४-१-४६

वसन्तो यदि तत्र अपि यत्र मे वसति प्रिया |<br>नूनम् परवशा सीता सा अपि शोच्यति अहम् यथा || ४-१-४७

नूनम् न तु वसन्तः तम् देशम् स्पृशति यत्र सा |<br>कथम् हि असित पद्माक्षी वर्तयेत् सा मया विना || ४-१-४८

अथवा वर्तते तत्र वसन्तो यत्र मे प्रिया |<br>किम् करिष्यति सुश्रोणी सा तु निर् भर्त्सिता परैः || ४-१-४९

श्यामा पद्म पलाशाक्षी मृदु भाषा च मेम् प्रिया |<br>नूनम् वसन्तम् आसाद्य परित्यक्ष्यति जीवितम् || ४-१-५०

दृढम् हि हृदये बुधिः मम संप्रतिवर्तते |<br>न अलम् वर्तयितुम् सीता साध्वी मत् विरहम् गता || ४-१-५१

मयि भावो हि वैदेह्याः तत्त्वतो विनिवेशितः |<br>मम अपि भावः सीतायाम् सर्वधा विनिवेशितः || ४-१-५२

एष पुष्पवहो वायुः सुख स्पर्शो हिमावहः |<br>ताम् विचिन्तयतः कान्ताम् पावक प्रतिमो मम || ४-१-५३

सदा सुखम् अहम् मन्ये यम् पुरा सह सीताया |<br>मारुतः स विना सीताम् शोक संजनओ मम || ४-१-५४

ताम् विन अथ विहङ्गो असौ पक्षी प्रणदितः तदा |<br>वायसः पादपगतः प्रहृष्टम् अभि कूजति || ४-१-५५

एष वै तत्र वैदेह्या विहगः प्रतिहारकः |<br>पक्षी माम् तु विशालाक्ष्याः समीपम् उपनेष्यति || ४-१-५६

पश्य लक्ष्मण संनादम् वने मद विवर्धनम् |<br>पुष्पित अग्रेषु वृक्षेषु द्विजानाम् अवकूजताम् || ४-१-५७

विक्षिप्ताम् पवनेन एताम् असौ तिलक मञ्जरीम् |<br>षट्पदः सहसा अभ्येति मद उद्धूताम् इव प्रियाम् || ४-१-५८

कामिनाम् अयम् अत्यन्तम् अशोकः शोक वर्धनः |<br>स्तबकैः पवन उत्क्षिप्तैः तर्जयन् इव माम् स्थितः || ४-१-५९

अमी लक्ष्मण दृश्यन्ते चूताः कुसुम शालिनः |<br>विभ्रम उत्सिक्त मनसः स अङ्गरागा नरा इव || ४-१-६०

सौमित्रे पश्य पम्पायाः चित्रासु वन राजिषु |<br>किंनरा नरशार्दूल विचरन्ति ततः ततः || ४-१-६१

इमानि शुभ गन्धीनि पश्य लक्ष्मण सर्वशः |<br>नलिनानि प्रकाशन्ते जले तरुण सूर्य वत् || ४-१-६२

एषा प्रसन्न सलिला पद्म नील उत्पलायुता |<br>हंस कारण्डव आकीर्णा पम्पा सौगन्धिका युता || ४-१-६३

जले तरुण सूर्याभैः षट्पद आहत केसरैः |<br>पन्कजैः शोभते पम्पा समन्तात् अभिसंवृता || ४-१-६४

चक्रवाक युता नित्यम् चित्र प्रस्थ वनान्तरा |<br>मातंग मृग यूथैः च शोभते सलिल अर्थिभिः || ४-१-६५

पवन आहत वेगाभिः ऊर्मिभिः विमले अंभसि |<br>पन्कजानि विराजन्ते ताड्यमानानि लक्ष्मण || ४-१-६६

पद्म पत्र विशालाक्षीम् सततम् प्रिय पन्कजाम् |<br>अपश्यतो मे वैदेहीम् जीवितम् न अभिरोचते || ४-१-६७

अहो कामस्य वामत्वम् यो गताम् अपि दुर्लभाम् |<br>स्मारयिष्यति कल्याणीम् कल्याण तर वादिनीम् || ४-१-६८

शक्यो धारयितुम् कामो भवेत् अभ्यागतो मया |<br>यदि भूयो वसन्तो माम् न हन्यात् पुष्पित द्रुमः || ४-१-६९

यानि स्म रमणीयानि तया सह भवन्ति मे |<br>तानि एव अरमणीयानि जायन्ते मे तया विना || ४-१-७०

पद्मकोश पलाशानि द्रष्टुम् दृष्टिः हि मन्यते |<br>सीताया नेत्र कोशाभ्याम् सदृशान् इति लक्ष्मण || ४-१-७१

पद्म केसर संसृष्टो वृक्षान्तर विनिःसृतः |<br>निःश्वास इव सीताया वाति वायुः मनोहरः || ४-१-७२

सौमित्रे पश्य पम्पाया दक्षिणे गिरि सानुषु |<br>पुष्पितान् कर्णिकारस्य यष्टिम् परम शोभिताम् || ४-१-७३

अधिकम् शैल राजोऽयम् धातुभिः तु विभूषितः |<br>विचित्रम् सृजते रेणुम् वायु वेग विघट्टितम् || ४-१-७४

गिरि प्रस्थास्तु सौमित्रे सर्वतः संप्रपुष्पितैः |<br>निष्पत्रैः सर्वतो रम्यैः प्रदीप्ता इव किंशुकैः 
|| ४-१-७५

पम्पा तीर रुहाः च इमे संसक्ता मधु गन्धिनः |<br>मालती मल्लिका पद्म करवीराः च पुष्पिताः || ४-१-७६

केतक्यः सिन्धुवाराः च वासन्त्यः च सुपुष्पिताः |<br>माधव्यो गन्धपूर्णाः च कुंदगुल्माः च सर्वशः || ४-१-७७

चिरिबिल्वा मधूकाः च वञ्जुला वकुलाः तथा |<br>चम्पकाः तिलकाः च एव नागवृक्षाः च पुष्पिताः || ४-१-७८

पद्मकाः च एव शोभन्ते नील अशोकाः च पुष्पिताः<br>लोध्राः च गिरि पृष्ठेषु सिंह केसर पिन्जराः || ४-१-७९

अन्कोलाः च कुरण्टाः च पूर्णकाः पारिभद्रकाः |<br>चूताः पाटलयः च अपि कोविदाराः च पुष्पिताः || ४-१-८०

मुचुकुंद अर्जुनाः च एव दृश्यन्ते गिरिसानुषु<br>केतक उद्दालकाः च एव शिरीषाः शिंशुपा धवाः || १-४-८१

शाल्मल्यः किंशुकाः च एव रक्ताः कुरवकाः तथा |<br>तिनिशा नक्तमालाः च चंदनाः स्यंदनाः तथा || १-४-८२

हिन्तालः तिलकाः च एव नाग वृक्षाः च पुष्पिताः |<br>पुष्पितान् पुष्पित अग्राभिः लताभिः परिवेष्टितान् || 
४-१-८३

द्रुमान् पश्य इह सौमित्रे पम्पाया रुचिरान् बहून् |<br>वात विक्षिप्त विटपान् यथा आसन्नान् द्रुमान् इमान् 
|| ४-१-८४<br>लताः समनुवर्तन्ते मत्ता इव वर स्त्रियः |

पादपात् पादपम् गच्छन् शैलात् शैलम् वनात् वनम् || ४-१-८५<br>वाति न एक रस आस्वाद सम्मोदित इव अनिलः |

केचित् पर्याप्त कुसुमाः पादपा मधु गन्धिनः || ४-१-८६<br>केचित् मुकुल संवीताः श्याम वर्णा इव आबभुः |

इदम् मृष्टम् इदम् स्वादु प्रफुल्लम् इदम् इत्यपि || ४-१-८७<br>राग युक्तो मधुकरः कुसुमेषु आवलीयते ||

निलीय पुनर् उत्पत्य सहसा अन्यत्र गच्छति |<br>मधु लुब्धो मधुकरः पंपा तीर द्रुमेषु असौ || ४-१-८८

इयम् कुसुम सन्घातैः उपस्तीर्णा सुखा कृता |<br>स्वयम् निपतितैः भूमिः शयन प्रस्तरैः इव || ४-१-८९

विविधा विविधैः पुष्पैः तैः एव नगसानुषु |<br>विस्तेएर्णाः पीत रक्ताभा सौमित्रे प्रस्तराः कृताः || १-४-९०

हिमान्ते पश्य सौमित्रे वृक्षाणाम् पुष्प संभवम् |<br>पुष्प मासे हि तरवः संघर्षात् इव पुष्पिताः || ४-१-९१

आह्वयन्त इव अन्योन्यम् नगाः षट्पद नादिताः |<br>कुसुमोत्तंस विटपाः शोभन्ते बहु लक्ष्मण || ४-१-९२

एष कारण्डवः पक्षी विगाह्या सलिलम् शुभम् |<br>रमते कान्ताया सार्थम् कामम् उद्दीपयन् इव || ४-१-९३

मंदकिन्यास्तु यदिदम् रूपम् एतन् मनोररम् |<br>स्थाने जगति विख्याता गुणाः तस्या मनोरमाः || ४-१-९४

यदि दृश्येत सा साध्वी यदि च इह वसेम हि |<br>स्पृहयेयम् न शक्राय न अयोध्यायै रघूत्तम || ४-१-९५

न हि एवम् रमणीयेषु शाद्वलेषु तया सह |<br>रमतो मे भवेत् चिन्ता न स्पृहा अन्येषु वा भवेत् ||४-१-९६

अमी हि विविधैः पुष्पैः तरवो रुचिर च्छदाः |<br>कानने अस्मिन् विना कान्ताम् चित्तम् उत्पादयन्ति मे || 
४-१-९७

पश्य शीत जलाम् च इमाम् सौमित्रे पुष्कर आयुताम् |<br>चक्रवाक अनुचरिताम् कारण्डव निषेविताम् || ४-१-९८

प्लवैः क्रौञ्चैः च संपूर्णाम् महा मृग निषेविताम् |<br>अधिकम् शोभते पम्पा विकूजद्भिः विहङ्गमैः || ४-१-९९

दीपयन्ती इव मे कामम् विविधा मुदिता द्विजाः |<br>श्यामाम् चन्द्र मुखीम् स्मृत्वा प्रियाम् पद्म निभ ईक्षणाम् 
|| ४-१-१००

पश्य सानुषु चित्रेषु मृगीभिः सहितान् मृगान् |<br>माम् पुनः मृग शबाक्षी वैदेह्या विरहीकृतम् |<br>व्यधयन्तीव 
मे चित्तम् संचरन्तः ततः ततः || ४-१-१०१

अस्मिन् सानुनि रम्ये हि मत्त द्विज गणाकुले |<br>पश्य अयम् यदि ताम् कन्ताम् ततः स्वस्ति भवेत् मम || ४-१-१०२

जीवेयम् खलु सौमित्रे मया सह सुमध्यमा |<br>सेवेत यदि वैदेही पम्पायाः पवनम् शुभम् || ४-१-१०३

पद्म सौगन्धिक वहम् शिवम् शोक विनाशनम् |<br>धन्या लक्ष्मण सेवन्ते पम्पाया वन मरुतम् || ४-१-१०४

श्यमा पद्म पलाशाक्षी प्रिया विरहिता मया |<br>कथम् धरयति प्राणान् विवशा जनकात्मजा || ४-१-१०५

किम् नु वक्ष्यामि धर्मज्ञम् राजानम् सत्य वादिनम् |<br>जनकम् पृष्ट सीतम् तम् कुशलम् जन संसदि || ४-१-१०६

या मम् अनुगता मन्दम् पित्रा प्रस्थापितुम् वनम् |<br>सीता धर्मम् समास्थय क्व नु सा वर्तते प्रिया || ४-१-१०७

तया विहीनः कृपणः कथम् लक्ष्मण धारये |<br>य माम् अनुगता रज्यात् भ्रष्टम् विहत चेतसम् || ४-१-१०८

तत् चारु अञ्चित पद्माक्षम् सुगन्धि शुभम् अव्रणम् |<br>अपश्यतो मुखम् तस्याः सीदति इव मतिः मम || ४-१-१०९

स्मित हास्यान्तर युतम् गुणवत् मधुरम् हितम् |<br>वैदेह्याः वाक्यम् अतुलम् कदा श्रोष्यामि लक्ष्मण || ४-१-११०

प्राप्य दुःखम् वने श्यामा माम् मन्मध विकर्शितम् |<br>नष्ट दुःखेव हृष्टेव साध्वी साधु अभ्यभाषत || ४-१-१११

किम् नु वक्ष्यामि अयोध्यायाम् कौसल्याम् हि नृपात्मज |<br>क्व सा स्नुषा इति पृच्छन्तीम् कथम् च अति मनस्विनीम् 
|| ४-१-११२

गच्छ लक्ष्मण पश्य त्वम् भरतम् भ्रातृउ वत्सलम् |<br>न हि अहम् जीवितुम् शक्तः ताम् ऋते जनकात्मजम् || ४-१-११३

इति रामम् महात्मानम् विलपन्तम् अनाथ वत् |<br>उवाच लक्ष्मणो भ्राता वचनम् युक्तम् अव्ययम् || ४-१-११४

संस्थम्भ राम भद्रम् ते मा शुचः पुरुषोत्तम |<br>न ईदृइशानाम् मतिः मन्दा भवति अकलुषात्मनाम् || ४-१-११५

स्मृत्वा वियोगजम् दुःखम् त्यज स्नेहम् प्रिये जने |<br>अति स्नेह परिष्वन्गात् वर्तिः अर्द्रा अपि दह्यते 
|| ४-१-११६

यदि गच्छति पतालम् ततो अभ्यऽधिकम् एव वा |<br>सर्वधा रावणः तात न भविष्यति राघव || ४-१-११७

प्रवृत्तिः लभ्यताम् तावत् तस्य पापस्य रक्षसः |<br>ततः हास्यति वा सीताम् निधनम् वा गमिष्यति || ४-१-११८

यदि याति दितेः गर्भम् रावणः सह सीताया |<br>तत्र अपि एनम् हनिष्यामि न चेत् दास्यति मैथिलीम् || ४-१-११९

स्वास्थ्यम् भद्रम् भजस्व आर्यः त्यजताम् कृपणा मतिः |<br>अर्थो हि नष्ट कार्यार्थैः न अयत्ने न अधिगम्यते 
|| ४-१-१२०

उत्साहो बलवान् आर्य नास्ति उत्साहात् परम् बलम् |<br>सः उत्साहस्य हि लोकेषु न किंचित् अपि दुर्लभम् || 
४-१-१२१

उत्साहवन्तः पुरुषा न अवसीदन्ति कर्मसु |<br>उत्साह मत्रम् आश्रित्य सीताम् प्रतिलप्स्याम् जनकीम् || ४-१-१२२

त्यज्य काम वृत्तत्वम् शोकम् सम् न्यस्य पृष्टतः |<br>महात्मानम् कृतात्मानम् आत्मानम् न अवबुध्यसे || ४-१-१२३

एवम् संबोधितः तेन शोकोपहत चेतनः |<br>त्य्ज्य शोकम् च मोहम् च रामो धैर्यम् उपागमत् || ४-१-१२४

सोऽभ्य अतिक्रामत् अव्यग्रः ताम् अचिन्त्य पराक्रमः |<br>रामः पम्पाम् सु रुचिराम् रम्याम् पारिप्लव द्रुमान् 
|| ४-१-१२५

निरीक्षमाणः सहसा महात्मा सर्वम् वनम् निर्झर कन्दराम् च |<br>उद्विग्न चेताः सह लक्ष्मणेन विचार्य दुःखोपहतः 
प्रतस्थे || ४-१-१२६

तम् मत्त मातङ्ग विलास गामी गच्छन्तम् अव्यग्र मनाः महात्मा |<br>स लक्ष्मणो राघवम् अप्रमत्तो ररक्ष धर्मेण 
बलेन च एव || ४-१-१२७

तौ ऋष्यमूकस्य समीप चारी चरन् ददर्श अद्भुत दर्शनीयौ |<br>शाखा मृगाणाम् अधिपः तरस्वी वितत्रसे नैव चिचेष्ट 
चेष्टाम् || ४-१-१२८

स तौ महात्मा गज मन्द गामि शखा मृगः तत्र चिरन् चरन्तौ |<br>दृष्ट्वा विषादम् परमम् जगाम चिन्ता परीतो भय 
भार मग्नः || ४-१-१२९

तम् आश्रमम् पुण्य सुखम् शरण्यम् सदैव शाखा मृग सेवितान्तम् |<br>त्रस्ताः च दृष्ट्वा हरयोः अभिजग्मुः महौजसौ 
राघव लक्ष्मणौ तौ || ४-१-१३०

इति वाल्मीकि रामायणे आदि काव्ये किष्किन्ध काण्डे प्रथमः सर्गः
undefined
undefined
undefined
